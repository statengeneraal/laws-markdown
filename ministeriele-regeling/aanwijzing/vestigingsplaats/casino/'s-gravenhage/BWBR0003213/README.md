<meta http-equiv='Content-Type' content='text/html; charset=utf-8' />

##Aanwijzing 's-Gravenhage als vestigingsplaats voor een casino

De Staatssecretaris van Justitie, en de Staatssecretaris van Economische Zaken,  
Gelet op Artikel 27p van de Wet op de kansspelen;

Gezien de voordracht van de Raad voor de Casinospelen van 10 februari 1976 (Stcrt. 1976, nr. 48);

Gezien voorts het besluit van de gemeenteraad van 's-Gravenhage van 4 oktober 1976,
Besluiten:    

### Artikel  1  

's-Gravenhage wordt aangewezen als gemeente waarvoor bij de Organisatiebeschikking casinospelen (Stcrt. 1975, nr. 252) vergunning is verleend tot het organiseren van een speelcasino.  

### Artikel  2  

De in artikel 1 bedoelde aanwijzing geldt uitsluitend voor zover het speelcasino in het Kurhaus aldaar wordt gevestigd.  

### Artikel  3  

Deze beschikking wordt in de Staatscourant bekend gemaakt en treedt in werking met ingang van de dag na die van haar bekendmaking.  

's-Gravenhage 
28 december 1978    

De 
Staatssecretaris van Justitie, 

E. A. Haars   

De 
Staatssecretaris van Economische Zaken, 

Th. M. Hazekamp      
