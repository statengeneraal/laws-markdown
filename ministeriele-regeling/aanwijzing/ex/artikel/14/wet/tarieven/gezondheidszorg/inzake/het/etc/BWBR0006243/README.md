<meta http-equiv='Content-Type' content='text/html; charset=utf-8' />

##Aanwijzing ex artikel 14 Wet tarieven gezondheidszorg inzake het tarievenbeleid voor de orthodontie

De Staatssecretaris van Welzijn, Volksgezondheid en Cultuur, en de Minister van Economische Zaken,  
Gelet op [artikel 14 van de Wet tarieven gezondheidszorg](../../../../../../../../../../../../wet/wet/tarieven/gezondheidszorg/BWBR0003356/README.md) (Stb. 1980, 646), laatstelijk gewijzigd bij wet van 20 november 1991 (Stb. 584);

Gehoord het Centraal orgaan tarieven gezondheidszorg (advies van 21 oktober 1993, kenmerk Sch/mvd/A/93/084, vastgesteld in de vergadering van 18 oktober 1993)

Na schriftelijke mededeling te hebben gedaan aan de Eerste en Tweede Kamer der Staten-Generaal (brief van 1 november 1993, kenmerk VMP/O-933087);
Besluiten:    

### Artikel  1  

Het Centraal orgaan tarieven gezondheidszorg (verder te noemen: Cotg) stelt richtlijnen vast voor de ziekenfondspraktijk en de particuliere praktijk ten behoeve van de vaststelling van de maximumtarieven van personen en instellingen die in artikel 1, onder B, nummers 2 en 4, onderscheidenlijk artikel 1, onder A, nummer 32 in het Besluit werkingssfeer [Wet tarieven gezondheidszorg](../../../../../../../../../../../../wet/wet/tarieven/gezondheidszorg/BWBR0003356/README.md) 1992 als orgaan voor gezondheidszorg zijn aangewezen. De aanpassing heeft tot doel een adequate onderbouwing van de tarieven naar inkomens-en kostenbestandelen alsmede de rekennorm voor de hieronder nader aangegeven prestaties te verkrijgen. Het betreft de volgende prestaties: 

behandelingen met uitsluitend of voornamelijk uitneembare apparatuur;  

behandeling met partieel vaste apparatuur;  

behandeling met volledig vaste apparatuur in boven- en onderkaak.   

### Artikel  2  

Dit besluit treedt in werking met ingang van de tweede dan na de dagtekening van de Staatscourant waarin het wordt geplaatst. 

### Artikel  3  

Deze regeling zal (met de toelichting) in de Staatscourant worden geplaatst. 

De 
Staatssecretaris van Welzijn, Volksgezondheid en Cultuur, 
Hans J.Simons   

De 
Minister van Economische Zaken, 
J.E. Andriessen     
