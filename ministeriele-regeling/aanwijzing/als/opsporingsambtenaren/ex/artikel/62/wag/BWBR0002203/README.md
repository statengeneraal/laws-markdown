<meta http-equiv='Content-Type' content='text/html; charset=utf-8' />

##Aanwijzing als opsporingsambtenaren ex artikel 62 WAG

De Minister van Justitie,  
Gezien het schrijven van de Minister van Verkeer en Waterstaat van 2 januari 1956, no. A-2/081717, Directoraat-Generaal van het Verkeer;

Gelet op het bepaalde in artikel 62 van de Wet Autovervoer Goederen, artikel 63 van de Wet Goederenvervoer Binnenscheepvaart en de artikelen 1, aanhef en sub 5°., en 17, [eerste lid, sub 2°](../../../../../../../../../wet/wet/op/de/economische/delicten/BWBR0002063/README.md)., van de [Wet op de economische delicten](../../../../../../../../../wet/wet/op/de/economische/delicten/BWBR0002063/README.md),
Besluit:      
1.  Onder intrekking van de desbetreffende beschikking van 25 januari 1954, no. 254/385, 2de afdeling A, worden aangewezen als opsporingsambtenaren, belast met de opsporing van overtredingen van voorschriften, gesteld bij of krachtens de Wet Autovervoer Goederen en de Wet Goederenvervoer Binnenscheepvaart: 

a. de directeur-generaal van het verkeer;  

b. de inspecteur-generaal van het verkeer;  

c. de rijks(hoofd)inspecteurs van het verkeer (A), hoofden van de districten der Rijksverkeersinspectie;  

d. de aan de sub *c* genoemde rijks(hoofd)inspecteurs van het verkeer (A) toegevoegde rijksinspecteurs van het verkeer (A), rijksinspecteurs van het verkeer 2de klasse en adjunct-rijksinspecteurs van het verkeer;  

e. de rijksopzichters van het verkeer;  

f. de rijkshoofdcontroleurs van het verkeer;  

g. de rijkscontroleurs van het verkeer (A).     
2.  Deze beschikking wordt bekendgemaakt in de *Nederlandse Staatscourant* en treedt in werking op de dag harer bekendmaking.      

's-Gravenhage 
25 januari 1956    

De 
Minister voornoemd, 

L. A. Donker      
