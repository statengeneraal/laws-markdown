<meta http-equiv='Content-Type' content='text/html; charset=utf-8' />

##Aanwijzing Stichting Waarborgfonds Motorverkeer als rechtspersoon

De minister van Justitie en de minister van Financiën,  
Gelet op [artikel 23, eerste lid, van de Wet aansprakelijkheidsverzekering motorrijtuigen](../../../../../../../../wet/wet/aansprakelijkheidsverzekering/motorrijtuigen/BWBR0002415/README.md) (Stb. 1984, 269), en op artikel 2 van de Wet van 3 mei 1989, Stb. 152, houdende regelen met betrekking tot de privatisering van het Waarborgfonds Motorverkeer;

Gelet op het Koninklijk besluit van 17 mei 1989, Stb. 174, waarbij de datum van inwerkingtreding van de Wet van 3 mei 1989, Stb. 152, is bepaald op 1 juni 1989;

Gezien de brief van de Stichting Waarborgfonds Motorverkeer, statutair gevestigd te Rijswijk, van 10 mei 1989;
Besluiten:     De Stichting Waarborgfonds Motorverkeer, statutair gevestigd te Rijswijk, met ingang van 1 juni 1989 aan te wijzen als de rechtspersoon die tot taak heeft in de gevallen, in [artikel 25 van de Wet aansprakelijkheidsverzekering motorrijtuigen](../../../../../../../../wet/wet/aansprakelijkheidsverzekering/motorrijtuigen/BWBR0002415/README.md) (Stb. 1984, 269) genoemd, aan de benadeelden hun schade te vergoeden overeenkomstig het bepaalde in artikel 26 van die wet. Deze beschikking wordt in de Staatscourant bekendgemaakt.     

's-Gravenhage 
19 mei 1989    

De 
minister van Justitie, 

F.Korthals Altes, 

De 
minister van Financiën, 

H. O. C. R. Ruding      
