<meta http-equiv='Content-Type' content='text/html; charset=utf-8' />

##Regeling van de Staatssecretaris van Economische Zaken van 15 april 2009, nr. WJZ/9067599, tot aanwijzing van Koninklijke TNT Post BV als verlener van de universele postdienst (Aanwijzing verlener universele postdienst 2009)

De Staatssecretaris van Economische Zaken,  
Gelet op richtlijn nr. 97/67/EG van het Europees Parlement en de Raad van de Europese Unie van 15 december 1997 betreffende gemeenschappelijke regels voor de ontwikkeling van de interne markt voor postdiensten in de Gemeenschap en de verbetering van de kwaliteit van de dienst (PbEG 1998 L15) en [artikel 84 van de Postwet 2009](../../../../../../../wet/postwet/2009/BWBR0025572/README.md);
Besluit:    

### Artikel  1  

Koninklijke TNT Post BV wordt aangewezen als de rechtspersoon, bedoeld in [artikel 84 van de Postwet 2009](../../../../../../../wet/postwet/2009/BWBR0025572/README.md)  

### Artikel  2  

De [Aanwijzing verlener universele postdienst](../../../../../../../ministeriele-regeling/aanwijzing/verlener/universele/postdienst/BWBR0025565/README.md) wordt ingetrokken.  

### Artikel  3  

Deze regeling treedt in werking met ingang van 1 april 2009.  

### Artikel  4  

Deze regeling wordt aangehaald als: Aanwijzing verlener universele postdienst 2009.  
Deze regeling zal met de toelichting in de Staatscourant worden geplaatst.   

Den Haag 
15 april 2009   

De 
Staatssecretaris van Economische Zaken, 
F.Heemskerk   
