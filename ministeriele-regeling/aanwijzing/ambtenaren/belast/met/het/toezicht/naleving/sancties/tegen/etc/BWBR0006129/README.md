<meta http-equiv='Content-Type' content='text/html; charset=utf-8' />

##Aanwijzing ambtenaren belast met het toezicht naleving sancties tegen Servië en Montenegro

De Minister van Buitenlandse Zaken, De Minister van Financiën, De Minister van Defensie, De Minister van Verkeer en Waterstaat, De Minister van Landbouw, Natuurbeheer en Visserij en De Staatssecretaris van Economische Zaken,  
Gelet op [Artikel 10 van de Sanctiewet 1977](../../../../../../../../../../../../wet/sanctiewet/1977/BWBR0003296/README.md) (Stbl. 1980, 93),
Besluiten:    

### Artikel  1  

1.  Als ambtenaren, belast met het toezicht op de naleving van het Sanctiebesluit Servië en Montenegro 1992 (Stbl. 1993, 64), zoals gewijzigd bij beschikking van 27 april 1993 (Stcrt. 82), en van het Sanctiebesluit betalingsverkeer en financiële dienstenverkeer Servië en Montenegro (Stbl. 1993, 65) en de Sanctiebeschikking betalingsverkeer en financiële dienstenverkeer Servië en Montenegro II (Stcrt. 1993, 80), worden aangewezen de controleurs van de Economische Controledienst, de ambtenaren invoerrechten en accijnzen en de ambtenaren van de Algemene Inspectiedienst.   
2.  Tevens worden aangewezen als ambtenaren belast met toezicht op het in het eerste lid genoemde Sanctiebesluit Servië en Montenegro 1992 de commandanten van Nederlandse oorlogsschepen.   

### Artikel  2  

De regeling van 24 december 1992 (Stcrt. 251), houdende de aanwijzing van ambtenaren, belast met het toezicht op de naleving van de sancties tegen Servië en Montenegro, wordt ingetrokken.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst. Deze regeling zal met de toelichting in de Staatscourant worden geplaatst.  

De 
Minister van Buitenlandse Zaken, 
P. H.Kooijmans 

De 
Minister van Financiën, 
W.Kok 

De 
Minister van Defensie, 
A. L. terBeek 

De 
Minister van Verkeer en Waterstaat, 
J. R. H.Maij-Weggen 

De 
Minister van Landbouw, Natuurbeheer en Visserij, 
P.Bukman 

De 
Staatssecretaris van Economische Zaken, 
Y. C. M. T. vanRooy    
