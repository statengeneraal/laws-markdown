<meta http-equiv='Content-Type' content='text/html; charset=utf-8' />

##Instellingsbesluit baten-lastendienst De Werkmaatschappij

De Minister van Binnenlandse Zaken en Koninkrijksrelaties en de Minister van Financiën,  
Handelend in overeenstemming met het oordeel van de Ministerraad;

Gelet op [artikel 10, eerste lid, van de Comptabiliteitswet 2001](../../../../../../wet/comptabiliteitswet/2001/BWBR0013891/README.md);
Besluiten:    

### Artikel  1  

1.  Aan de Werkmaatschappij te Den Haag wordt de status van baten-lastendienst verleend als bedoeld in [artikel 10, eerste lid, van de Comptabiliteitswet 2001](../../../../../../wet/comptabiliteitswet/2001/BWBR0013891/README.md).   
2.  De tenaamstelling van de baten-lastendienst komt te luiden: De Werkmaatschappij.   
3.  De baten-lastendienst ressorteert onder de minister van Binnenlandse Zaken en Koninkrijksrelaties.   

### Artikel  2  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst en werkt terug tot en met 1 januari 2008.  

### Artikel  3  

Dit besluit wordt aangehaald als: Instellingsbesluit baten-lastendienst De Werkmaatschappij.  
Dit besluit zal in de Staatscourant worden geplaatst.  

De 
Minister van Binnenlandse Zaken en Koninkrijksrelaties, 
G. terHorst 

De 
Minister van Financiën, 
W.J.Bos   
