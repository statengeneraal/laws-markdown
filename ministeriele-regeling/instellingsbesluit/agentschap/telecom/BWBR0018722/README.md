<meta http-equiv='Content-Type' content='text/html; charset=utf-8' />

##Besluit van de Minister van Economische Zaken en de Minister van Financiën van 5 september 2005, nr. WJZ 5051172, houdende vervanging van het Instellingsbesluit agentschap Inspectie Verkeer en Waterstaat/Divisie Telecom in verband met instelling van het Agentschap Telecom

De Minister van Economische Zaken en de Minister van Financiën,  
Gelet op [artikel 10, eerste lid, van de Comptabiliteitswet 2001](../../../../../wet/comptabiliteitswet/2001/BWBR0013891/README.md);
Besluiten:    

### Artikel  1  

1.  Er wordt een agentschap ingesteld, waarvan de naam komt te luiden: Agentschap Telecom.   
2.  Aan het Agentschap Telecom wordt de status van baten-lastendienst als bedoeld in [artikel 10, eerste lid, van de Comptabiliteitswet 2001](../../../../../wet/comptabiliteitswet/2001/BWBR0013891/README.md), verleend.   

### Artikel  2  

Het [Instellingsbesluit agentschap Inspectie Verkeer en Waterstaat/Divisie Telecom](../../../../../ministeriele-regeling/instellingsbesluit/agentschap/inspectie/verkeer/en/waterstaatdivisie/etc/BWBR0012689/README.md) wordt ingetrokken.  

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 22 juli 2002.  

### Artikel  4  

Dit besluit wordt aangehaald als: Instellingsbesluit Agentschap Telecom.  
Dit besluit zal met de toelichting in de Staatscourant worden geplaatst.   

Den Haag 
5 september 2005   

De 
Minister van Economische Zaken, 
L.J.Brinkhorst 

De 
Minister van Financiën, 
G.Zalm   
