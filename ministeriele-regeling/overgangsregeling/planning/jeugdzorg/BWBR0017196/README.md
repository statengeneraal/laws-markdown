<meta http-equiv='Content-Type' content='text/html; charset=utf-8' />

##Regeling van de Staatssecretaris van Volksgezondheid, Welzijn en Sport van 14 september 2004, nr. DJB/Jz-2510853, houdende de inhoud van het provinciale uitvoeringsprogramma 2005 en 2006 en de inhoud van de voortgangsrapportage 2005 en 2006

De Staatssecretaris van Volksgezondheid, Welzijn en Sport en de Minister van Justitie,  
Gelet op [artikel 107, tweede en derde lid, van de Wet op de jeugdzorg](../../../../../wet/wet/op/de/jeugdzorg/BWBR0016637/README.md);
Besluiten:    

### Artikel  1  

In deze regeling wordt verstaan onder de wet: de [Wet op de jeugdzorg](../../../../../wet/wet/op/de/jeugdzorg/BWBR0016637/README.md).  

### Artikel  2  

1.  Het uitvoeringsprogramma voor het jaar 2005 bevat uitsluitend het overzicht, bedoeld in [artikel 32, tweede lid, onder c, van de wet](../../../../../wet/wet/op/de/jeugdzorg/BWBR0016637/README.md), alsmede het overzicht, bedoeld in [artikel 32, derde lid, van de wet](../../../../../wet/wet/op/de/jeugdzorg/BWBR0016637/README.md), doch uitsluitend met betrekking tot het jaar 2005.   
2.  Het uitvoeringsprogramma voor het jaar 2006 bevat uitsluitend de overzichten, bedoeld in [artikel 32, tweede lid, onder b en c, van de wet](../../../../../wet/wet/op/de/jeugdzorg/BWBR0016637/README.md), alsmede het overzicht, bedoeld in [artikel 32, derde lid, van de wet](../../../../../wet/wet/op/de/jeugdzorg/BWBR0016637/README.md), doch uitsluitend met betrekking tot de jaren 2005 en 2006.   

### Artikel  3  

1.  De voortgangsrapportage voor het jaar 2005 bevat: 

a. een overzicht van de in 2002 aan gedeputeerde staten verstrekte uitkeringen op grond van [artikel 13 van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), de door de Minister van Justitie in 2002 aan instellingen als bedoeld in [artikel 1, eerste lid, onder k, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verstrekte subsidies en de door de Minister van Volksgezondheid, Welzijn en Sport in 2002 aan landelijke voorzieningen als bedoeld in [artikel 3, eerste lid, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verstrekte subsidies;  

b. een overzicht van de in 2003 aan gedeputeerde staten verstrekte uitkeringen op grond van [artikel 13 van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), de door de Minister van Justitie in 2003 aan instellingen als bedoeld in [artikel 1, eerste lid, onder k, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verstrekte subsidies en de door de Minister van Volksgezondheid, Welzijn en Sport in 2003 aan landelijke voorzieningen als bedoeld in [artikel 3, eerste lid, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verstrekte subsidies;  

c. een overzicht van de in 2004 aan gedeputeerde staten verleende uitkeringen op grond van [artikel 13 van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), de door de Minister van Justitie in 2004 aan instellingen als bedoeld in [artikel 1, eerste lid, onder k, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verleende subsidies en de door de Minister van Volksgezondheid, Welzijn en Sport in 2004 aan landelijke voorzieningen als bedoeld in [artikel 3, eerste lid, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verleende subsidies;  

d. het overzicht, bedoeld in [artikel 36, tweede lid, onder d, van de wet](../../../../../wet/wet/op/de/jeugdzorg/BWBR0016637/README.md) met betrekking tot 2005, met dien verstande dat het overzicht in ieder geval de som van de uitkeringen, bedoeld in [artikel 37, eerste lid, van de wet](../../../../../wet/wet/op/de/jeugdzorg/BWBR0016637/README.md) bevat.     
2.  De voortgangsrapportage voor het jaar 2006 bevat: 

a. een overzicht van de in 2003 aan gedeputeerde staten verstrekte uitkeringen op grond van [artikel 13 van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), de door de Minister van Justitie in 2003 aan instellingen als bedoeld in [artikel 1, eerste lid, onder k, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verstrekte subsidies en de door de Minister van Volksgezondheid, Welzijn en Sport in 2003 aan landelijke voorzieningen als bedoeld in [artikel 3, eerste lid, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verstrekte subsidies;  

b. een overzicht van de in 2004 aan gedeputeerde staten verstrekte uitkeringen op grond van [artikel 13 van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), de door de Minister van Justitie in 2004 aan instellingen als bedoeld in [artikel 1, eerste lid, onder k, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verstrekte subsidies en de door de Minister van Volksgezondheid, Welzijn en Sport in 2004 aan landelijke voorzieningen als bedoeld in [artikel 3, eerste lid, van de Wet op de jeugdhulpverlening](../../../../../wet/wet/op/de/jeugdhulpverlening/BWBR0004608/README.md), verstrekte subsidies;  

c. het overzicht, bedoeld in [artikel 36, tweede lid, onder c, van de wet](../../../../../wet/wet/op/de/jeugdzorg/BWBR0016637/README.md) met betrekking tot 2005;  

d. het overzicht, bedoeld in [artikel 36, tweede lid, onder d, van de wet](../../../../../wet/wet/op/de/jeugdzorg/BWBR0016637/README.md) met betrekking tot 2006.     

### Artikel  4  

Deze regeling treedt in werking twee dagen na publicatie in de Staatscourant.  

### Artikel  5  

Deze regeling wordt aangehaald als: Overgangsregeling planning jeugdzorg.  
Deze regeling zal met de toelichting in de Staatscourant worden geplaatst.   

De 
Staatssecretaris van Volksgezondheid, Welzijn en Sport, 
C.I.J.M.Ross-van Dorp 

De 
Minister van Justitie, 
J.P.H.Donner    
