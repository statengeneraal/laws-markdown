<meta http-equiv='Content-Type' content='text/html; charset=utf-8' />

##Ministeriële regeling tarieven in strafzaken 2003

De Minister van Justitie,  
Gelet op de [artikelen 4](../../../../../../../../wet/wet/tarieven/in/strafzaken/BWBR0002406/README.md), [7](../../../../../../../../wet/wet/tarieven/in/strafzaken/BWBR0002406/README.md), [13](../../../../../../../../wet/wet/tarieven/in/strafzaken/BWBR0002406/README.md), [16](../../../../../../../../wet/wet/tarieven/in/strafzaken/BWBR0002406/README.md) en [17, Wet tarieven in strafzaken](../../../../../../../../wet/wet/tarieven/in/strafzaken/BWBR0002406/README.md) (Stb. 1963, 130) en op [artikel 12 van het Besluit tarieven in strafzaken 2003](../../../../../../../../AMvB/besluit/tarieven/in/strafzaken/2003/BWBR0015481/README.md);
Besluit:    

### Artikel  1  

1.  De kosten voor het gebruik van een lokaliteit, bedoeld in [artikel 4, van de Wet tarieven in strafzaken](../../../../../../../../wet/wet/tarieven/in/strafzaken/BWBR0002406/README.md), worden schriftelijk gedeclareerd.   
2.  De declaratie wordt ingediend bij de autoriteit die het verzoek, bedoeld in [artikel 4, eerste lid van de Wet tarieven in strafzaken](../../../../../../../../wet/wet/tarieven/in/strafzaken/BWBR0002406/README.md), heeft gedaan.   
3.  De declaratie wordt onderworpen aan de goedkeuring van de autoriteit die het verzoek tot beschikbaar stellen van de lokaliteit heeft gedaan.   

### Artikel  2  

Als bijzonder middel van vervoer, bedoeld in [artikel 7, van de Wet tarieven in strafzaken](../../../../../../../../wet/wet/tarieven/in/strafzaken/BWBR0002406/README.md), wordt aangemerkt vervoer per taxi.  

### Artikel  3  

Bij het vragen van een vergoeding voor met het tijdverzuim verband houdende kosten en voor reis- en verblijfkosten, bedoeld in [artikel 8 van de Wet tarieven in strafzaken](../../../../../../../../wet/wet/tarieven/in/strafzaken/BWBR0002406/README.md), worden, voor zoveel mogelijk, de betalingsbewijzen van de gemaakte kosten overgelegd.  

### Artikel  4  

1.  Voor het declareren van vergoedingen voor verrichte werkzaamheden, bedoeld in [artikel 9 van de Wet tarieven in strafzaken](../../../../../../../../wet/wet/tarieven/in/strafzaken/BWBR0002406/README.md), wordt gebruik gemaakt van bij deze regeling vastgestelde modellen.   
2.  Voor het vragen van betaling van vergoedingen bij wijze van voorschot op grond van [artikel 16, eerste lid, van de Wet tarieven in strafzaken](../../../../../../../../wet/wet/tarieven/in/strafzaken/BWBR0002406/README.md) wordt gebruik gemaakt van bij deze regeling vastgestelde modellen.   
3.  De in het eerste en tweede lid bedoelde modellen zijn gratis verkrijgbaar aan de griffie van de gerechten.   

### Artikel  5  

Het verzoek om inzage van en inlichtingen uit vonnissen, arresten, registers of andere stukken, waarvan kennisneming geoorloofd is, wordt, indien daarvoor een recht verschuldigd is als bedoeld in [artikel 12, lid 3, onder a, van het Besluit tarieven in strafzaken 2003](../../../../../../../../AMvB/besluit/tarieven/in/strafzaken/2003/BWBR0015481/README.md), schriftelijk gedaan.  

### Artikel  6  

1.  Personen en instellingen kunnen voor doeleinden van algemeen belang de Minister van Justitie vragen te worden vrijgesteld van de verplichting tot betaling van het recht, bedoeld in [artikel 12, lid 3, van het Besluit tarieven in strafzaken 2003](../../../../../../../../AMvB/besluit/tarieven/in/strafzaken/2003/BWBR0015481/README.md), of van een gedeelte van dat recht.   
2.  Het eerste lid is niet van toepassing op inlichtingen uit de strafregisters, verstrekt aan personen en instellingen die deze inlichtingen kunnen verkrijgen op grond van het [Besluit inlichtingen strafregisters](../../../../../../../../ministeriele-regeling/besluit/inlichtingen/strafregisters/BWBR0002295/README.md). Deze personen en instellingen zijn voor die inlichtingen geen recht verschuldigd, als bedoeld in [artikel 12, lid 3, van het Besluit tarieven in strafzaken 2003](../../../../../../../../AMvB/besluit/tarieven/in/strafzaken/2003/BWBR0015481/README.md).   

### Artikel  7  

Indien op de dag waarop deze regeling in werking treedt een verzoek om vergoeding van de kosten is gedaan, blijft het oude recht op dit verzoek van toepassing.  

### Artikel  8  

De [Ministeriële voorschriften tarieven in strafzaken](../../../../../../../../ministeriele-regeling/ministeriële/voorschriften/in/strafzaken/BWBR0003467/README.md) worden ingetrokken.  

### Artikel  9  

Deze regeling wordt aangehaald als: Ministeriële regeling tarieven in strafzaken 2003.  

### Artikel  10  

Deze regeling treedt in werking op het tijdstip waarop het [Besluit tarieven in strafzaken 2003](../../../../../../../../AMvB/besluit/tarieven/in/strafzaken/2003/BWBR0015481/README.md) in werking treedt.  
Deze regeling zal met de toelichting in de Staatscourant worden geplaatst.   

Den Haag 
28 augustus 2003    

De 
Minister van Justitie, 
J.P.H.Donner   

### Bijlage  1  

![47780](http://wetten.overheid.nl/Illustration/47780)

### Bijlage  2  

![47781](http://wetten.overheid.nl/Illustration/47781)

### Bijlage  3  

![47782](http://wetten.overheid.nl/Illustration/47782)

### Bijlage  4  

![47783](http://wetten.overheid.nl/Illustration/47783)

