<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid, van 16Â december 2004, Directie Arbeidsveiligheid en -gezondheid, nr. A&G/W&P/2004/86512, houdende de doorverlening van bevoegdheden aan de algemeen directeur van SenterNovem in verband met de uitvoering van de SZW-Subsidieregeling preventie van arbeidsuitval (Mandaatbesluit SZW-Subsidieregeling preventie van arbeidsuitval 2004)

De Staatssecretaris van Sociale Zaken en Werkgelegenheid,  
Gelet op [artikel 2 van de SZW-Subsidieregeling preventie van arbeidsuitval](../../../../../../../../ministeriele-regeling/szw-subsidieregeling/preventie/van/arbeidsuitval/BWBR0016933/README.md);
Besluit:    

### Artikel  1  

1.  De algemeen directeur van SenterNovem is bevoegd om namens de Minister van Sociale Zaken en Werkgelegenheid besluiten te nemen, privaatrechtelijke rechtshandelingen te verrichten en handelingen te verrichten die noch een besluit, noch een privaatrechtelijke rechtshandeling zijn, voor zover zij verband houden met de uitvoering van de SZW-Subsidieregeling preventie van arbeidsuitval.   
2.  In afwijking van het eerste lid is de algemeen directeur van SenterNovem niet bevoegd tot het nemen van beslissingen in bezwaar- en beroepsprocedures.   

### Artikel  2  

1.  De algemeen directeur van SenterNovem kan zijn vertegenwoordingsbevoegdheden in een door hem te bepalen omvang mandateren of doorverlenen aan onder hem ressorterende functionarissen.   
2.  De [artikelen 14 tot en met 25 van het Organisatie-, mandaat- en volmachtbesluit SZW 2009](../../../../../../../../ministeriele-regeling/organisatie-/mandaat-/en/volmachtbesluit/szw/2009/BWBR0024956/README.md) zijn van toepassing op de uitoefening van bevoegdheden op grond van deze regeling, en tevens op de uitoefening van bevoegdheden die krachtens ondermandaat respectievelijk doorverlening van volmacht en machtiging worden uitgeoefend.   

### Artikel  3  

Het [Mandaatbesluit ter uitvoering van de SZW-Subsidieregeling preventie van arbeidsuitval 2003 door Senter](../../../../../../../../ministeriele-regeling/mandaatbesluit/ter/uitvoering/van/de/szw-subsidieregeling/preventie/van/etc/BWBR0015030/README.md) en het [Mandaatbesluit SZW-Subsidieregeling preventie van arbeidsuitval](../../../../../../../../ministeriele-regeling/mandaatbesluit/szw-subsidieregeling/preventie/van/arbeidsuitval/BWBR0017517/README.md) worden ingetrokken.  

### Artikel  4  

1.  Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 23 november 2004.   
2.  Deze regeling wordt aangehaald als: Mandaatbesluit SZW-Subsidieregeling preventie van arbeidsuitval 2004.   
Deze regeling zal met de toelichting in de Staatscourant worden geplaatst.   

Den Haag 
16 december 2004    

De 
Staatssecretaris van Sociale Zaken en Werkgelegenheid, 
H.A.L. vanHoof    
