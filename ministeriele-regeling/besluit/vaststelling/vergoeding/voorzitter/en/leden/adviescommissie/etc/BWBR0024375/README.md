<meta http-equiv='Content-Type' content='text/html; charset=utf-8' />

##Besluit houdende vaststelling van een vergoeding voor de voorzitter en leden van de Adviescommissie energiedemonstratieprojecten en energietransitie-experimenten

De Minister van Economische Zaken,  
Gelet op [artikel 1 van het Vacatiegeldenbesluit 1988](../../../../../../../../../../AMvB/vacatiegeldenbesluit/1988/BWBR0004317/README.md);
Besluit:    

### Artikel  1  

1.  De voorzitter van de Adviescommissie energiedemonstratieprojecten en energietransitie-experimenten ontvangt voor het bijwonen van een vergadering een vergoeding van € 260,00.   
2.  De andere leden van de Adviescommissie energiedemonstratieprojecten en energietransitie-experimenten ontvangen voor het bijwonen van een vergadering een vergoeding van € 200,00.   

### Artikel  2  

Voor de voorbereidende werkzaamheden in het kader van het beoordelen van subsidieaanvragen op grond van het [Besluit EOS: demo en transitie-experimenten](../../../../../../../../../../AMvB/besluit/eos/demo/en/transitie-experimenten/BWBR0017332/README.md) ontvangen alle leden van de Adviescommissie energiedemonstratieprojecten en energietransitie-experimenten jaarlijks een vergoeding, die wordt berekend op basis van een uurtarief, dat is gebaseerd op salarisschaal 16 van [bijlage B van het Bezoldigingsbesluit burgerlijke rijksambtenaren 1984](../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), en op een beoordelingstijd van 2 uur per aanvraag.  

### Artikel  3  

Het [besluit van de Minister van Economische Zaken van 14 maart 2005, kenmerk nr. E/ESV/5016166, houdende vaststelling van een vergoeding voor de voorzitter en leden van de Adviescommissie energiedemonstratieprojecten en energietransitie-experimenten](../../../../../../../../../../ministeriele-regeling/vaststellingsbesluit/vergoeding/voorzitter/en/leden/adviescommissie/etc/BWBR0018108/README.md) wordt ingetrokken.  

### Artikel  4  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 1 januari 2008.  
Dit besluit zal in de Staatscourant worden geplaatst.  

De 
Minister van Economische Zaken, namens deze:
directeur-generaal van Energie en Telecom, 
M.M.Frequin   
