<meta http-equiv='Content-Type' content='text/html; charset=utf-8' />

##Besluit mandaat, volmacht en machtiging voorzitter en plaatsvervangend voorzitter Regionaal Beheersteam Noordzeerampen

De Staatssecretaris van Verkeer en Waterstaat,  
Gelet op de [artikelen 5, eerste lid](../../../../../../../../../../../wet/wet/bestrijding/ongevallen/noordzee/BWBR0005444/README.md), [6, eerste lid](../../../../../../../../../../../wet/wet/bestrijding/ongevallen/noordzee/BWBR0005444/README.md), en [9 van de Wet bestrijding ongevallen Noordzee](../../../../../../../../../../../wet/wet/bestrijding/ongevallen/noordzee/BWBR0005444/README.md);
Besluit:    

### Artikel  1  

1.  De bevoegdheid van de Minister van Verkeer en Waterstaat, voortvloeiend uit de [artikelen 5, eerste lid](../../../../../../../../../../../wet/wet/bestrijding/ongevallen/noordzee/BWBR0005444/README.md), [6, eerste lid](../../../../../../../../../../../wet/wet/bestrijding/ongevallen/noordzee/BWBR0005444/README.md), en [9 van de Wet bestrijding ongevallen Noordzee](../../../../../../../../../../../wet/wet/bestrijding/ongevallen/noordzee/BWBR0005444/README.md), wordt gemandateerd aan de voorzitter en de plaatsvervangend voorzitter van het Regionaal Beheersteam Noordzeerampen, vastgesteld bij het [Besluit Rampenplan voor de Noordzee 2009](../../../../../../../../../../../KB/besluit/rampenplan/voor/de/noordzee/2009/BWBR0026735/README.md).   
2.  Aan de functionarissen genoemd in het eerste lid, wordt tevens volmacht en machtiging verleend ten aanzien van het bepaalde in het eerste lid.   

### Artikel  2  

1.  Documenten die ondertekend worden op grond van dit besluit worden gesteld op briefpapier van het Ministerie van Verkeer en Waterstaat met het hoofd: ‘MINISTERIE VAN VERKEER EN WATERSTAAT’, en daaronder de vermelding ‘Rijkswaterstaat’.   
2.  Een document als bedoeld in het eerste lid, vastgesteld op grond van artikel 1, eerste lid, door de voorzitter van het Regionaal Beheersteam Noordzeerampen, vermeldt aan het slot: ‘DE STAATSSECRETARIS VAN VERKEER EN WATERSTAAT, namens deze, DE VOORZITTER VAN HET REGIONAAL BEHEERSTEAM NOORDZEERAMPEN,’, Gevolgd door de handtekening en de naam van de voorzitter.   
3.  Een document als bedoeld in het eerste lid, vastgesteld op grond van artikel 1, eerste lid, door de plaatsvervangend voorzitter van het Regionaal Beheersteam Noordzeerampen, vermeldt aan het slot: ‘DE STAATSSECRETARIS VAN VERKEER EN WATERSTAAT, namens deze, DE PLV VOORZITTER VAN HET REGIONAAL BEHEERSTEAM NOORDZEERAMPEN,’, Gevolgd door de handtekening en de naam van de plaatsvervangend voorzitter.   
4.  In geval van volmacht of machtiging luidt de ondertekening als volgt: ‘NAMENS DE STAAT DER NEDERLANDEN, DE STAATSSECRETARIS VAN VERKEER EN WATERSTAAT, namens deze, DE VOORZITTER’, respectievelijk ‘DE PLV VOORZITTER VAN HET REGIONAAL BEHEERSTEAM NOORDZEERAMPEN.’, Gevolgd door de handtekening en de naam van de gevolmachtigde of de gemachtigde functionaris.   

### Artikel  3  

Dit besluit treedt in werking met ingang van de dag waarop het [Besluit Rampenplan voor de Noordzee 2009](../../../../../../../../../../../KB/besluit/rampenplan/voor/de/noordzee/2009/BWBR0026735/README.md) in werking treedt.  
Dit besluit zal met de daarbij behorende toelichting in de Staatscourant worden geplaatst.  

De 
Staatssecretaris van Verkeer en Waterstaat, 
J.C.Huizinga-Heringa   
