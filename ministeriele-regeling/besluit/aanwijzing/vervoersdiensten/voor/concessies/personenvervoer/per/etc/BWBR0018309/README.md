<meta http-equiv='Content-Type' content='text/html; charset=utf-8' />

##Besluit tot aanwijzing vervoersdiensten waarvoor het College van Gedeputeerde Staten van de provincie Gelderland bevoegd is tot het verlenen, wijzigen of intrekken van concessies voor regionaal openbaar vervoer per trein

De Minister van Verkeer en Waterstaat,  
In overeenstemming met het College van Gedeputeerde Staten van de provincie Gelderland;

Gelet op [artikel 20, derde lid, van de Wet personenvervoer 2000](../../../../../../../../../../wet/wet/personenvervoer/2000/BWBR0011470/README.md);
Besluit:    

### Artikel  1  

1.  Het College van Gedeputeerde Staten van de provincie Gelderland is bevoegd tot het verlenen, wijzigen of intrekken van concessies voor regionaal openbaar vervoer per trein voor de volgende vervoersdiensten, die de daarbij aangegeven stations verbinden:  

| Vervoersdienst:  | Stations:  |
|:---|:---|
| Winterswijk–Zutphen  | Winterswijk, Winterswijk West, Lichtenvoorde-Groenlo, Ruurlo, Vorden, Zutphen.  |
| Winterswijk–Doetinchem  | Winterwijk, Aalten, Varsseveld, Terborg, Doetinchem.  |
| Zutphen–Lochem, als onderdeel van de vervoersdienst Zutphen–Oldenzaal  | Zutphen en Lochem.  |
| Apeldoorn–Zutphen  | Apeldoorn, Klarenbeek en Zutphen.  |

### Artikel  2  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  
Dit besluit zal met de toelichting in de Staatscourant worden geplaatst.   

De 
Minister van Verkeer en Waterstaat, 
K.M.H.Peijs    
