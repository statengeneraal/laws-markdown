<meta http-equiv='Content-Type' content='text/html; charset=utf-8' />

##Aanwijzing van de Minister van Volksgezondheid, Welzijn en Sport van 12 november 2007, nr. MC-U 2805004, op grond van artikel 7 van de Wet marktordening gezondheidszorg inzake invoering vrije prijsvorming fysiotherapie

De Minister van Volksgezondheid, Welzijn en Sport,  
Gelet op [artikel 7 van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md);

Na schriftelijk mededeling te hebben gedaan aan de Eerste en Tweede Kamer der Staten-Generaal (Brieven van 23 augustus 2007; Kamerstukken Tweede Kamer, vergaderjaar 2006–2007, 30 800 XVI, nr. 178);
Besluit:    

### Artikel  1  

Deze aanwijzing is van toepassing op paramedische zorg zoals fysiotherapeuten die bieden. Deze aanwijzing is niet van toepassing op zorg geleverd door instellingen als bedoeld in [artikel 1.2, aanhef en onder de nummers 1 tot en met 3, 10 en 12 tot en met 24 van het Uitvoeringsbesluit WTZi](../../../../../../../../../../../../AMvB/uitvoeringsbesluit/wtzi/BWBR0018983/README.md). Ter uitvoering van dit besluit stelt de Nederlandse Zorgautoriteit beleidsregels vast.  

### Artikel  2  

1.  De Nederlandse Zorgautoriteit stelt met ingang van 1 januari 2008 prestatiebeschrijvingen vast voor de in artikel 1 bedoelde zorg.   
2.  Met ingang van 1 januari 2008 gelden voor zorg als bedoeld in het eerste lid vrije tarieven als bedoeld in [artikel 57, vierde lid, onder c, van de Wet marktordening gezondheidszorg](../../../../../../../../../../../../wet/wet/marktordening/gezondheidszorg/BWBR0020078/README.md).   

### Artikel  3  

Deze aanwijzing treedt terstond in werking en wordt met de toelichting in de Staatscourant geplaatst.  

De 
Minister van Volksgezondheid, Welzijn en Sport, 
A.Klink   
