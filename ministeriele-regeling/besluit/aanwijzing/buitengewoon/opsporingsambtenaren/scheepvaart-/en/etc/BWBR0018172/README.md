<meta http-equiv='Content-Type' content='text/html; charset=utf-8' />

##Beschikking van de Minister van Justitie, van 5 april 2005, inhoudende de aanwijzing van buitengewoon opsporingsambtenaren bij de Scheepvaart- en Luchtvaartinspectie

De Minister van Justitie,  
Handelende in overeenstemming met de Minister van Sociale Zaken en Werkgelegenheid en de Minister van Verkeer en Waterstaat;

Gelet op de [artikelen 1, onder ten vierde](../../../../../../../../../wet/wet/op/de/economische/delicten/BWBR0002063/README.md), en [17, eerste lid, onder ten tweede, van de Wet op de economische delicten](../../../../../../../../../wet/wet/op/de/economische/delicten/BWBR0002063/README.md);
Besluit:    

### Artikel  1  

De ambtenaren van de divisie Scheepvaart van Inspectie Verkeer en Waterstaat, bedoeld in [artikel 10 van de Schepenwet](../../../../../../../../../rijkswet/schepenwet/BWBR0001876/README.md), worden aangewezen als ambtenaren belast met de opsporing van overtredingen van voorschriften, gesteld bij of krachtens de Arbeidsomstandighedenwet, voor zover deze overtredingen economische delicten zijn in de zin van [artikel 1 van de Wet op de economische delicten](../../../../../../../../../wet/wet/op/de/economische/delicten/BWBR0002063/README.md).  

### Artikel  2  

De ambtenaren van de divisie Luchtvaart van de Inspectie Verkeer en Waterstaat, aangewezen op grond van [artikel 71 van de Luchtvaartwet](../../../../../../../../../wet/luchtvaartwet/BWBR0002267/README.md) en bedoeld in [artikel 102 van de Regeling Toezicht Luchtvaart](../../../../../../../../../AMvB/regeling/toezicht/luchtvaart/BWBR0002309/README.md), worden aangewezen als ambtenaren belast met de opsporing van overtredingen van voorschriften, gesteld bij of krachtens de Arbeidsomstandighedenwet, voor zover deze overtredingen economische delicten zijn in de zin van [artikel 1 van de Wet op de economische delicten](../../../../../../../../../wet/wet/op/de/economische/delicten/BWBR0002063/README.md).  

### Artikel  3  

Het [besluit van de Minister van Justitie van 20 december 1991, nr. 175864/91/Pol houdende de aanwijzing van bijzonder opsporingsambtenaren Scheepvaart- en Luchtvaartinspectie](../../../../../../../../../ministeriele-regeling/aanwijzingsbeschikking/bijzonder/opsporingsambtenaar/scheepvaart-/en/etc/BWBR0005351/README.md) wordt ingetrokken.  

### Artikel  4  

Deze beschikking treedt in werking met ingang van de tweede dag na dagtekening van de Staatscourant waarin het wordt geplaatst en werkt terug tot 1 november 2004.  
Deze beschikking zal met de toelichting in de Staatscourant worden geplaatst.   

De 
Minister van Justitie, 

namens deze, 

Hoofd Bureau Juridische en Beleidsondersteunende Aangelegenheden, 
R.R.Joesoef Djamil    
