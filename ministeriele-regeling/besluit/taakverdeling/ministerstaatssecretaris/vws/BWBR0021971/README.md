<meta http-equiv='Content-Type' content='text/html; charset=utf-8' />

##Besluit van de Minister van Volksgezondheid, Welzijn en Sport van 14 mei 2007, nr. DBO/ADV-2753520, houdende Taakverdeling Minister/Staatssecretaris

De Minister van Volksgezondheid, Welzijn en Sport,  
Gelet op [artikel 46, tweede lid, van de Grondwet](../../../../../../wet/grondwet/BWBR0001840/README.md) en [artikel 3 van de Wet van 25 januari 1951 (Stb. 24), houdende nadere voorzieningen in verband met de invoering van de ambten van Minister zonder portefeuille en van de Staatssecretaris](../../../../../../wet/wet/voorzieningen/in/verband/met/ambten/van/minister/zonder/portefeuille/etc/BWBR0002069/README.md);

Mede gelet op de Koninklijke Besluiten van 22 februari 2007, nr. 07.000658 en nr. 07.000669;
Besluit:    

### Enig  artikel  

De Staatssecretaris is binnen de grenzen van het door mij vastgestelde beleid en de daarmee gemoeide sturingsconcepten in het bijzonder belast met: 

a. Het beleid met betrekking tot de [WMO](../../../../../../wet/wet/maatschappelijke/ondersteuning/BWBR0020031/README.md), uitgezonderd het jeugdbeleid.  

b. Het beleid met betrekking tot voorzieningen op gebied van verpleging en verzorging respectievelijk de uitvoering van de [AWBZ](../../../../../../wet/algemene/wet/bijzondere/ziektekosten/BWBR0002614/README.md) op deze terreinen, voor zover ondergetekende bepaalt dat deze niet onder de [Zorgverzekeringswet](../../../../../../wet/zorgverzekeringswet/BWBR0018450/README.md) (komen te) vallen.  

c. Het sociale beleid (welzijn), uitgezonderd gezinsbeleid.  

d. Het ouderenbeleid.  

e. Het sportbeleid.  

f. Medisch ethische vraagstukken, inclusief het zogenoemde toetsingskader, exclusief technologisch onderzoek.  

g. Biotechnologie, exclusief technologisch onderzoek.  

h. Oorlogsgetroffenen en verzetsdeelnemers.  

i. Andere aangelegenheden waarvan de behartiging door de Minister aan haar wordt toevertrouwd.    

De 
Minister van Volksgezondheid, Welzijn en Sport, 
A.Klink   
