<meta http-equiv='Content-Type' content='text/html; charset=utf-8' />

##Besluit militair luchthavenluchtverkeer Schiphol

De Staatssecretaris van Verkeer en Waterstaat,  
Handelende in overeenstemming met de Staatssecretaris van Defensie;

Gelet op [artikel 8.25, derde lid, van de Wet luchtvaart](../../../../../../wet/wet/luchtvaart/BWBR0005555/README.md);
Besluit:    

### Artikel  1  

Als gevallen waarin de exploitant van de luchthaven Schiphol luchthavenluchtverkeer ten behoeve van de militaire luchtvaart moet toelaten op de luchthaven Schiphol, worden aangewezen: 

a. regeringsvluchten,  

b. humanitair noodzakelijke vluchten,  

c. operationeel noodzakelijke vluchten en vluchten in bondgenootschappelijk verband, en  

d. vluchten uit hoofde van een algemeen maatschappelijk belang.    

### Artikel  2  

Het besluit van de Directeur-Generaal van de Rijksluchtvaartdienst van 17Â juni 1985, kenmerk LT/L23043, wordt ingetrokken.  

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  

### Artikel  4  

Dit besluit wordt aangehaald als: Besluit militair luchthavenluchtverkeer Schiphol.  
Dit besluit zal met de toelichting in de Staatscourant worden geplaatst.   

De 
Staatssecretaris van Verkeer en Waterstaat
M.H.Schultz van Haegen    
