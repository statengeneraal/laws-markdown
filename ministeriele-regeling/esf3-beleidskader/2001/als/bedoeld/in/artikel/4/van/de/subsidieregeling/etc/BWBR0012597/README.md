<meta http-equiv='Content-Type' content='text/html; charset=utf-8' />

##ESF3-beleidskader 2001, als bedoeld in artikel 4 van de Subsidieregeling ESF-3

De Minister van Sociale Zaken en Werkgelegenheid;  
Gelet op [artikel 4 van de Subsidieregeling ESF3](../../../../../../../../../../../../../ministeriele-regeling/subsidieregeling/esf-3/BWBR0012598/README.md),
Besluit:    

### Artikel  1  

In het tijdvak ingaande 25 juni 2001 tot en met 12 januari 2007 kunnen aanvragen van projectsubsidie worden ingediend, als bedoeld in [artikel 5 van de Subsidieregeling ESF3](../../../../../../../../../../../../../ministeriele-regeling/subsidieregeling/esf-3/BWBR0012598/README.md).  

### Artikel  2  

1.  In het kader van een project als bedoeld in [artikel 3, eerste lid, onderdeel a, van de Subsidieregeling ESF-3](../../../../../../../../../../../../../ministeriele-regeling/subsidieregeling/esf-3/BWBR0012598/README.md) komen in ieder geval de navolgende activiteiten voor subsidie in aanmerking: 

a. scholing;  

b. sollicitatietraining;  

c. beroepskeuzevoorlichting;  

d. arbeidsbemiddeling;  

e. stages;  

f. sociale activering, voor zover deze een bijdrage kan leveren aan de toetreding tot de arbeidsmarkt;  

g. schuldhulpverlening, niet zijnde het saneren van de schuld zelf;  

h. kinderopvang, voor zover noodzakelijk ten behoeve van de reïntegratie tot uiterlijk het tijdstip waarop betrokkene een arbeidsverhouding is aangegaan en een eventuele proeftijd met betrekking tot deze arbeidsverhouding is geëindigd.     
2.  In het kader van een project als bedoeld in [artikel 3, eerste lid, onderdeel b, van de Subsidieregeling ESF-3](../../../../../../../../../../../../../ministeriele-regeling/subsidieregeling/esf-3/BWBR0012598/README.md) komen in ieder geval de navolgende activiteiten voor subsidie in aanmerking: 

a. activiteiten gericht op vermindering van blootstelling aan arbeidsrisico’s;  

b. activiteiten gericht op vermindering van verzuim en verminderen van de instroom in de [WAO](../../../../../../../../../../../../../wet/wet/op/de/arbeidsongeschiktheidsverzekering/BWBR0002524/README.md);  

c. activiteiten gericht op versterking van de sociale infrastructuur door middel van combinatiefuncties en sluitende dagarrangementen voor kinderen, teneinde de combinatie van arbeid en zorg te vermakkelijken.     
3.  In het kader van een project als bedoeld in [artikel 3, eerste lid, onderdeel c, van de Subsidieregeling ESF-3](../../../../../../../../../../../../../ministeriele-regeling/subsidieregeling/esf-3/BWBR0012598/README.md) komen in ieder geval de navolgende activiteiten voor subsidie in aanmerking: 

a. scholing tot op startkwalificatieniveau (assistentenopleiding of basisopleiding in de zin van [artikel 7.2.2. van de Wet educatie en beroepsonderwijs](../../../../../../../../../../../../../wet/wet/educatie/en/beroepsonderwijs/BWBR0007625/README.md)), inclusief het testen van deelnemers, de ontwikkeling van testmethoden en scholingsprogramma’s, waar nog niet voorhanden, alsmede de training van personeelsfunctionarissen in het gebruik van die methoden, waarbij waar mogelijk wordt uitgegaan van de zogenaamde ‘EVC-methode’;  

b. verdere scholing: 

1e. tot op het niveau vakopleiding of middenkaderopleiding in de zin van [artikel 7.2.2. van de Wet educatie en beroepsonderwijs](../../../../../../../../../../../../../wet/wet/educatie/en/beroepsonderwijs/BWBR0007625/README.md), inclusief het testen van deelnemers, de ontwikkeling van testmethoden en scholingsprogramma’s, waar nog niet voorhanden, alsmede de training van personeelsfunctionarissen in het gebruik van die methoden, waarbij waar mogelijk wordt uitgegaan van de zgn. ‘EVC-methode’; of  

2e. tot en met de HBO-opleidingen, opgenomen in het Centraal register opleidingen hoger onderwijs, bedoeld in [artikel 6.13, eerste lid, van de Wet op het hoger onderwijs en wetenschappelijk onderzoek](../../../../../../../../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md);    

c. bedrijfstakoverstijgende scholing, gericht op mobiliteitsbevordering, waar organisaties uit twee of meer bedrijfstakken als bedoeld in bijlage 2 bij betrokken zijn;  

d. cursussen Nederlandse taal;  

e. activiteiten die een versterking van het personeelsbeleid binnen arbeidsorganisaties inhouden, zoals het ontwikkelen, vormgeven en uitvoeren van EVC-methoden, het opstellen van bedrijfsopleidingsplannen en van persoonlijke opleidings- of ontwikkelingsplannen, het adviseren met het oog op het verkrijgen van inzicht in de mogelijkheden van de loopbaan van de individuele werknemer, het opstellen van employability portfolio’s of EVC-portfolio’s;  

f. outplacement voor met werkloosheid bedreigden.     
4.  In het kader van een project als bedoeld in [artikel 3, eerste lid, onderdeel d, van de Subsidieregeling ESF-3](../../../../../../../../../../../../../ministeriele-regeling/subsidieregeling/esf-3/BWBR0012598/README.md) komen voor subsidie in aanmerking kleinschalige experimenten met nieuwe combinaties van arbeid en zorg, alsmede activiteiten gericht op specifieke doelgroepen met een zwakke positie op de arbeidsmarkt.   
5.  Ten aanzien van de activiteiten, bedoeld in het derde lid, onderdelen a tot en met c, hebben projecten, waarin deze activiteiten plaatsvinden, die gericht zijn op personen zonder een startkwalificatie voorrang op projecten gericht op personen met een startkwalificatie.   

### Artikel  2a  

1.  Met betrekking tot de projecten, bedoeld in [artikel 3, eerste lid, onderdelen a tot en met c en e tot en met g van de Subsidieregeling ESF-3](../../../../../../../../../../../../../ministeriele-regeling/subsidieregeling/esf-3/BWBR0012598/README.md) worden slechts als aanvrager aangemerkt: 

a. door werkgevers en werknemers in het leven geroepen, dan wel beheerde, samenwerkingsverbanden per bedrijfstak of onderneming, als aangewezen in bijlage 2;  

b. gemeenten;  

c. het Uitvoeringsinstituut werknemersverzekeringen;  

d. de Minister van Justitie;  

e. de Minister van Onderwijs, Cultuur en Wetenschap;  

f. de Centrale Organisatie werk en inkomen, genoemd in [hoofdstuk 4, van de Wet structuur uitvoeringsorganisatie werk en inkomen](../../../../../../../../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md) met betrekking tot het project ‘Vacatureoffensief’;  

g. de Minister van Binnenlandse Zaken en Koninkrijksrelaties.     
2.  Met betrekking tot de projecten, bedoeld in [artikel 3, eerste lid, onderdeel d van de Subsidieregeling ESF-3](../../../../../../../../../../../../../ministeriele-regeling/subsidieregeling/esf-3/BWBR0012598/README.md) wordt slechts als aanvrager aangemerkt: de Minister van Sociale Zaken en Werkgelegenheid.   

### Artikel  2b  

1.  Het beschikbare budget voor projecten, bedoeld in [artikel 3, eerste lid, van de Subsidieregeling ESF-3](../../../../../../../../../../../../../ministeriele-regeling/subsidieregeling/esf-3/BWBR0012598/README.md) wordt op een later tijdstip vastgesteld.   
2.  In afwijking van het eerste lid bedraagt het beschikbare budget voor projecten, bedoeld in [artikel 3, eerste lid, onderdeel d, van de Subsidieregeling ESF-3](../../../../../../../../../../../../../ministeriele-regeling/subsidieregeling/esf-3/BWBR0012598/README.md) voor de aanvrager, genoemd in artikel 2a, tweede lid, € 0,00.   

### Artikel  3  

In een bijzonder geval, waarin een subsidie-aanvraag bezwaarlijk door één van de in artikel 2, onder a of b, genoemde instellingen, organisaties of instanties kan worden gedaan, kan een rechtspersoon die niet in de genoemde artikelonderdelen is genoemd worden toegelaten als aanvrager. Een verzoek daartoe dient schriftelijk te worden gedaan, voorafgaande aan de indiening van een subsidie-aanvraag. Aan de toelating kunnen beperkingen worden verbonden ten aanzien van de aard van de projecten waarvoor subsidie kan worden aangevraagd, en de periode waarvoor de toelating geldt. Een subsidie-aanvraag zal slechts in behandeling worden genomen nadat op het verzoek tot toelating positief is beslist.  

De 
Minister van Sociale Zaken en Werkgelegenheid, 
W.A.Vermeend   

### Bijlage  2  

####bij ESF-3 Beleidskader 2001

####Organisatie

Stichting Opleidingsfonds Leerlingwezen Land- en Tuinbouw  

Stichting Opleidingsfonds voor de Vleessector  

Stichting Opleidingsfonds Levensmiddelenindustrie  

Stichting Samenwerkende Sociale Fondsen Brood en Banket  

Stichting Opleidingsfonds Vakopleiding Procesindustrie  

Stichting Opleidings- en Ontwikkelingsfonds voor het Metaalbewerkingsbedrijf  

Stichting Centrum Arbeidsmarktvraagstukken Informatie en Communicatie Technologie  

Stichting Vakopleiding Gezondheidstechnische Beroepen  

Stichting Opleidings- en Ontwikkelingsfonds Carrosseriebedrijf  

Stichting Opleidings- en Ontwikkelingsfonds Motorvoertuigenbedrijf en Tweewielerbedrijf  

Stichting Recycling, Afval en Milieudienstverlening (RAM)  

Stichting Opleidings- en Ontwikkelingsfonds Energie- en Nutsbedrijven  

Stichting Opleidings- en Ontwikkelingsfonds voor de Elektrotechnische Bedrijfstak  

Stichting Opleidingsfonds Groothandel  

Stichting Opleidingsfonds Detailhandel  

Stichting Fonds Bevordering Intreding in het Horecabedrijf  

Stichting 602, voor het goederen- en personenvervoer over de weg  

Stichting 631/634, voor laad-, los, en overslagbedrijven, expediteurs, cargadoors en bevrachters  

Stichting CAO Binnenscheepvaart  

Stichting Sectorfonds Financiële Dienstverlening  

Stichting Omscholing Assistent-Accountant  

Stichting Fonds Architectenbureaus  

Stichting Opleidings- en Ontwikkelingsfonds voor de Schoonmaak- en Glazenwassersbranche  

Stichting Arbeidsmarkt en Opleidingsfonds Gemeenten  

Stichting Arbeidsmarkt en Scholingsfonds Defensie  

Stichting Sectorbestuur Onderwijs Arbeidsmarkt  

Stichting Audiovisueel Branche Centrum  

Stichting PodiumKunstWerk  

Stichting Sociaal Fonds voor Opleiding en Ontwikkeling in het Kappersbedrijf  

Stichting Opleidings- en Ontwikkelingsfonds voor het Isolatiebedrijf  

Stichting Vakraad voor de Contract-catering  

Stichting Opleidingsfonds Beveiligingsbranche  

Stichting Arbeidsmarkt en Opleidingsfonds Rijk  

Stichting Opleidings- en Ontwikkelingsfonds Call Centers  

Stichting Arbeidsmarktbeleid Zorg en Welzijn  

Stichting Scholings- en Werkgelegenheidsfonds Timmerindustrie  

Stichting Opleidings- en Ontwikkelingsfonds Beroepsgoederenvervoer over de weg en de verhuur van Mobiele Kranen  

Stichting Scholing en Werkgelegenheid Meubel  

Stichting Opleidings- en Ontwikkelingsfonds Zeescheepvaart  

Stichting A&O Fonds Grafimediabranche  

Stichting Kwaliteitsbevordering Kleinschalig Personen Vervoer  

Stichting Opleidingen voor het Besloten Busvervoer  

Stichting Werkgelegenheids- en scholingsprojecten Houthandel  

Stichting TPG Opleidings- en Ontwikkelingsfonds  

Stichting Fonds Scholing en Ontwikkeling Woningcorporaties (FSOW)  

Stichting Arbeidsomstandigheden en Spoorwegveiligheid (SAS)  

Stichting Technisch Bureau voor de Bouwnijverheid  

Stichting Sociaal Fonds Verblijfsrecreatie  

Stichting Sociaal Fonds voor de Kennissector, Arbeidsmarkt en Opleidingsfonds voor de Universiteiten, de Academische Ziekenhuizen en de Onderzoeksinstellingen  

Stichting Opleidingsfonds en arbeidsmarktfonds voor de Scheepsbenodigdhedenhandelaren, zeilmakers en scheepstuigers  

Stichting Werk en Inkomen Afbouw en Onderhoud  

Stichting Opleidings- en Ontwikkelingsfonds Waterbedrijven  

Stichting Opleidings- en ontwikkelingsfonds voor het Technisch InstallatieBedrijf  

Stichting Fonds voor Opleiding en Ontwikkeling Reisbranche  

Stichting O&O fonds voor de Bitumineuze en Kunststof Dakbedekkingbedrijven  

Stichting Bedrijfsfonds Apotheken  

Stichting Sociaal Fonds Kunstzinnige Vorming  

Stichting beroepsonderwijs LIFT groep  

Stichting Arbeidsmarkt en Opleiding in de Metalektro  

Stichting Opleiding & Ontwikkeling Flexbranche  

Stichting WoonWerk  

Stichting Sectorfonds Zorg  

Stichting Sectorfonds Welzijn  

Stichting Branchebureau Bloemendetailhandel  

Stichting sectorfonds voor de ambulancezorg (SOVAM)  

Stichting Opleiding en ontwikkeling voor de kartonnage- en flexibele verpakkingen- en behangselpapierindustrie (KABEFLEX)  

Stichting KPN Opleidings- en Ontwikkelingsfonds (KPN)  

Stichting AGF Centrum voor kennis en ontwikkeling  

Stichting Fonds Ontwikkeling en Uitvoering Opleidingen Betonvereniging  

Stichting Sport, Werk en Opleiding (SWO)  

Stichting Opleiding en Ontwikkelingsfonds voor de Vlakglasbranche (STOOV)  

Stichting Arbeidsmarkt Ziekenhuizen  

Stichting Scholing en Werving NS  

Stichting Fonds voor Arbeidsmarktbeleid en Opleidingen Thuiszorg.    

