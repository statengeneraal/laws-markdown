<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 2 september 2009, nr. WJZ/9144509 houdende regels voor de meettarieven van netbeheerders van elektriciteitsnetten voor 2010 (Regeling meettarieven elektriciteit 2010)

De Minister van Economische Zaken,  
Gelet op [artikel 40a van de Elektriciteitswet 1998](../../../../../../wet/elektriciteitswet/1998/BWBR0009755/README.md);
Besluit:    

### Artikel  1  

1.  De tarieven welke netbeheerders voor het jaar 2010 in rekening brengen voor de meting van elektriciteit als bedoeld in [artikel 30a van de Elektriciteitswet 1998](../../../../../../wet/elektriciteitswet/1998/BWBR0009755/README.md) voor afnemers als bedoeld in [artikel 95a, eerste lid, van die wet](../../../../../../wet/elektriciteitswet/1998/BWBR0009755/README.md) worden berekend op basis van de tarieven zoals die voor die afnemers golden voor het jaar 2009, gecorrigeerd tot 2010 met inflatie.   
2.  De inflatie, bedoeld in het eerste lid, wordt berekend als de relatieve wijziging van de consumentenprijsindex (alle huishoudens), berekend uit het quotiënt van deze prijsindex, gepubliceerd in augustus van het jaar 2009, en van deze prijsindex, gepubliceerd in augustus van het jaar 2008, zoals deze maandelijks wordt vastgesteld door het Centraal Bureau voor de Statistiek.   

### Artikel  2  

Deze regeling treedt in werking met ingang van 1 januari 2010.  

### Artikel  3  

Deze regeling wordt aangehaald als: Regeling meettarieven elektriciteit 2010.  
Deze regeling zal met de toelichting in de Staatscourant worden geplaatst.   

Den Haag 
2 september 2009   

De 
Minister van Economische Zaken, 
M.J.A. van derHoeven   
