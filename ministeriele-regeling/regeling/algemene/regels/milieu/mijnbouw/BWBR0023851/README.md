<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 28 april 2008, nr. WJZ 8050106, houdende algemene regels betreffende het milieu met betrekking tot mobiele installaties en onderzeese installaties (Regeling algemene regels milieu mijnbouw)

De Minister van Economische Zaken,  
Gelet op de [artikelen 2](../../../../../../../AMvB/besluit/algemene/regels/milieu/mijnbouw/BWBR0023771/README.md), [16, tweede lid](../../../../../../../AMvB/besluit/algemene/regels/milieu/mijnbouw/BWBR0023771/README.md), [21, tweede lid](../../../../../../../AMvB/besluit/algemene/regels/milieu/mijnbouw/BWBR0023771/README.md), [23, tweede lid](../../../../../../../AMvB/besluit/algemene/regels/milieu/mijnbouw/BWBR0023771/README.md), [37, eerste lid](../../../../../../../AMvB/besluit/algemene/regels/milieu/mijnbouw/BWBR0023771/README.md), [53, tweede lid, van het Besluit algemene regels milieu mijnbouw](../../../../../../../AMvB/besluit/algemene/regels/milieu/mijnbouw/BWBR0023771/README.md);
Besluit:    

### Artikel  1  

In deze regeling wordt verstaan onder ‘besluit’: [Besluit algemene regels milieu mijnbouw](../../../../../../../AMvB/besluit/algemene/regels/milieu/mijnbouw/BWBR0023771/README.md).  

### Artikel  2  

Bij de toepassing van het [besluit](../../../../../../../AMvB/besluit/algemene/regels/milieu/mijnbouw/BWBR0023771/README.md) wordt ten aanzien van de in het [besluit](../../../../../../../AMvB/besluit/algemene/regels/milieu/mijnbouw/BWBR0023771/README.md) opgenomen niet publiekrechtelijke regelingen of normen en voorschriften uit de NRB de tekst in acht genomen als genoemd in dit artikel: NEN 5744: 1991: Nederlandse norm voor Bodem – Monsterneming van grondwater ten behoeve van de bepaling van metalen, anorganische verbindingen, matig-vluchtige organische verbindingen en fysisch-chemische eigenschappen, juni 1991; PGS 15: Richtlijn PGS 15, getiteld ‘Opslag van verpakte gevaarlijke stoffen; Richtlijn voor brandveiligheid en milieuveiligheid’, zoals gepubliceerd op www.minvrom.nl in juni 2005 en de errata van 5 juli 2005; PGS 30: Richtlijn PGS 30, getiteld ‘Vloeibare aardolieproducten, Buitenopslag in kleine installaties’, zoals gepubliceerd op www.minvrom.nl in juni 2005.  

### Artikel  3  

Het brandbestrijdingsplan bedoeld in [artikel 16 van het besluit](../../../../../../../AMvB/besluit/algemene/regels/milieu/mijnbouw/BWBR0023771/README.md), bevat de informatie als bedoeld in [bijlage V behorend bij artikel 3.9, onderdeel c van de Arbeidsomstandighedenregeling](../../../../../../../ministeriele-regeling/arbeidsomstandighedenregeling/BWBR0008587/README.md).  

### Artikel  4  

De etmaalwaarden van de verkeersbewegingen bedoeld in [artikel 21 van het besluit](../../../../../../../AMvB/besluit/algemene/regels/milieu/mijnbouw/BWBR0023771/README.md), worden beoordeeld volgens de circulaire [Beoordeling geluidhinder wegverkeer in verband met vergunningverlening w.m.](../../../../../../../circulaire/beoordeling/geluidhinder/wegverkeer/in/verband/met/vergunningverlening/etc/BWBR0007921/README.md) (Stcrt. 1996, 44).  

### Artikel  5  

Op een meting als bedoeld in [artikel 23, eerste lid](../../../../../../../AMvB/besluit/algemene/regels/milieu/mijnbouw/BWBR0023771/README.md), en [artikel 53, eerste lid, van het besluit](../../../../../../../AMvB/besluit/algemene/regels/milieu/mijnbouw/BWBR0023771/README.md) is de [Regeling meetmethoden emissie-eisen stookinstallaties milieubeheer B](../../../../../../../ministeriele-regeling/regeling/meetmethoden/emissie-eisen/stookinstallaties/milieubeheer/b/BWBR0004795/README.md) van toepassing.  

### Artikel  6  

De afvalstoffen opgenomen in de [bijlage bij de Regeling scheiden en gescheiden houden van gevaarlijk afvalstoffen](../../../../../../../ministeriele-regeling/regeling/scheiden/en/gescheiden/houden/van/gevaarlijke/afvalstoffen/BWBR0009515/README.md) zijn aangewezen als gevaarlijke afvalstoffen als bedoeld in [artikel 37, eerste lid, van het besluit](../../../../../../../AMvB/besluit/algemene/regels/milieu/mijnbouw/BWBR0023771/README.md).  

### Artikel  7  

Deze regeling treedt in werking op het tijdstip waarop het [Besluit algemene regels milieu mijnbouw](../../../../../../../AMvB/besluit/algemene/regels/milieu/mijnbouw/BWBR0023771/README.md) in werking treedt.  

### Artikel  8  

Deze regeling wordt aangehaald als: Regeling algemene regels milieu mijnbouw.  
Deze regeling zal met de toelichting in de Staatscourant worden geplaatst.   

Den Haag 
28 april 2008   

De 
Minister van Economische Zaken, 
M.J.A. van derHoeven   
