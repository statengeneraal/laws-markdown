<meta http-equiv='Content-Type' content='text/html; charset=utf-8' />

##Regeling van de Minister van Verkeer en Waterstaat houdende sluiting van het luchtruim boven Den Haag en kasteel Drakensteijn ( Regeling sluiting luchtruim boven Den Haag en kasteel Drakensteijn )

De Staatssecretaris van Verkeer en Waterstaat,  
Gelet op [artikel 5.1, eerste lid, onderdeel a, van de Wet luchtvaart](../../../../../../../../../../../wet/wet/luchtvaart/BWBR0005555/README.md);
Besluit:    

### Artikel  1  

Het uitoefenen van de burgerluchtvaart is verboden tot een hoogte van 609,2 meter boven gemiddeld zeeniveau in: 

a. Een rechthoekig gebied boven de paleizen Huis ten Bosch en Noordeinde, het landgoed De Horsten en het Binnenhof en omgeving, aangeduid als EHP 26, als aangegeven bijlage A bij deze regeling, waarvan de hoekpunten samenvallen met de coördinaten: 52° 03’ 43” NB - 004° 18’ 20” OL, 52° 06’ 25” NB - 004° 24’ 20” OL, 52° 07’ 37” NB - 004° 26’ 03” OL, 52° 08’ 36” NB - 004° 23’ 50” OL, 52° 05’ 17” NB - 004° 16’ 27” OL.  

b. Een rechthoekig gebied boven het kasteel Drakensteijn en omgeving, aangeduid als EHP 25, als aangegeven in bijlage B van deze regeling, waarvan de hoekpunten samenvallen met de coördinaten: 52° 11’ 08” NB - 005° 12’ 30” OL, 52° 12’ 22” NB - 005° 17’ 15” OL, 52° 11’ 21” NB - 005° 17’ 56” OL, 52° 10’ 09” NB - 005° 13’ 11” OL.    

### Artikel  1a  

Deze regeling berust op [artikel 5.10 eerste lid, onderdeel a, van de Wet luchtvaart](../../../../../../../../../../../wet/wet/luchtvaart/BWBR0005555/README.md).  

### Artikel  2  

Het verbod, genoemd in artikel 1, is niet van toepassing op: 

a. luchtvaartuigen van het Korps Landelijke Politiediensten, Dienst Luchtvaartpolitie,  

b. luchtvaartuigen die gebruikt worden ten behoeve van het vervoer van leden van het Koninklijk Huis, staatshoofden en ministers,  

c. helikopters die worden gebruikt voor spoedeisende hulpverlening door traumateams en het d. vervoer van slachtoffers of voor zoek- en reddingsacties,  

e. ambulancevluchten voor het Westeinde Ziekenhuis in Den Haag, en  

f. burgerluchtvaartuigen die ontheffing hebben gekregen van de Minister van Verkeer en Waterstaat.    

### Artikel  3  

Ingetrokken worden: 

a. de [Regeling beperking burgerluchtvaart veiligheid Koninklijk Huis](../../../../../../../../../../../ministeriele-regeling/regeling/beperking/burgerluchtvaart/veiligheid/koninklijk/huis/BWBR0007400/README.md), en  

b. de Regeling sluiting luchtruim Prinsjesdag.    

### Artikel  4  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst  

### Artikel  5  

Deze regeling wordt aangehaald als: Regeling sluiting luchtruim boven Den Haag en kasteel Drakesteijn.  
Deze regeling zal met de toelichting in de Staatscourant worden geplaatst.  

De 
Staatssecretaris van Verkeer en Waterstaat, 
M.H.Schultz van Haegen  

### Bijlage  A  

![242123](http://wetten.overheid.nl/Illustration/242123)

### Bijlage  B  

![242124](http://wetten.overheid.nl/Illustration/242124)

