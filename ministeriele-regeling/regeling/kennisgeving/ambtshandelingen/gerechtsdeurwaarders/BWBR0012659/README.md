<meta http-equiv='Content-Type' content='text/html; charset=utf-8' />

##Regeling van de Staatssecretaris van Justitie houdende regels met betrekking tot de wijze van kennisgeving van ambtshandelingen van gerechtsdeurwaarders die in strijd zijn met de volkenrechtelijke verplichtingen van de Staat

De Staatssecretaris van Justitie,  
Gelet op [artikel 3a, eerste lid, van de Gerechtsdeurwaarderswet](../../../../../../wet/gerechtsdeurwaarderswet/BWBR0012197/README.md),
Besluit:    

### Artikel  1  

De gerechtsdeurwaarder die opdracht ontvangt tot het verrichten van een ambtshandeling als bedoeld in [artikel 3a, eerste lid, van de Gerechtsdeurwaarderswet](../../../../../../wet/gerechtsdeurwaarderswet/BWBR0012197/README.md), stelt daarvan in kennis: 

a. op werkdagen tussen 08.30 uur en 17.30 uur per telefax (070-3707925) dan wel per telefoon (070-3706663) de Afdeling Bestuurlijke en Juridische Zaken van de Directie Juridische en Operationele Aangelegenheden van het Directoraat-Generaal Rechtspleging en Rechtshandhaving van het Ministerie van Justitie;  

b. in overige gevallen per telefoon (070-3706060) de meldkamer van het Ministerie van Justitie.    

### Artikel  2  

1.  Bij de kennisgeving verschaft de gerechtsdeurwaarder in ieder geval: 

a. zijn naam, adres, plaats van vestiging en telefoonnummer;  

b. gegevens met betrekking tot de aard van de opgedragen ambtshandeling;  

c. de naam, het adres en de hoedanigheid van degene tegen wie de ambtshandeling moet worden verricht, en  

d. indien bekend, de dag en het tijdstip waarop hij voornemens is de ambtshandeling te verrichten.     
2.  De gerechtsdeurwaarder die de kennisgeving op een werkdag tussen 08.30 uur en 17:30 uur doet, zendt de op de opgedragen ambtshandeling betrekking hebbende stukken per telefax aan de Afdeling Bestuurlijke en Juridische Zaken van de Directie Juridische en Operationele Aangelegenheden van het Directoraat-Generaal Rechtspleging en Rechtshandhaving van het Ministerie van Justitie, onder vermelding van ‘SPOED’ van het Ministerie van Justitie. In overige gevallen zendt hij de stukken aan een na de melding aan hem bekend te maken adres.   

### Artikel  3  

Deze regeling wordt aangehaald als: Regeling kennisgeving ambtshandelingen gerechtsdeurwaarders.  

### Artikel  4  

Deze regeling treedt in werking met ingang van de dag waarop [artikel 3a van de Gerechtsdeurwaarderswet](../../../../../../wet/gerechtsdeurwaarderswet/BWBR0012197/README.md) in werking treedt.  
Deze regeling zal (met de toelichting) in de Staatscourant worden geplaatst.   

's-Gravenhage 
9 juli 2001    

De 
Staatssecretaris van Justitie, 
N.A.Kalsbeek    
