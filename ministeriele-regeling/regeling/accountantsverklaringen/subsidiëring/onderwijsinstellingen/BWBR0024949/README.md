<meta http-equiv='Content-Type' content='text/html; charset=utf-8' />

##Regeling van de Minister van Economische Zaken van 9 december 2008, nr. WJZ/8184750, met betrekking tot accountantsverklaringen bij subsidiëring aan onderwijsinstellingen

De Minister van Economische Zaken,  
Gelet op [artikel 3 van de Kaderwet EZ-subsidies](../../../../../../wet/kaderwet/ez-subsidies/BWBR0007919/README.md) en op [artikel 50, derde lid, van het Kaderbesluit EZ-subsidies](../../../../../../AMvB/kaderbesluit/ez-subsidies/BWBR0024796/README.md);
Besluit:    

### Artikel  1  

Indien een onderwijsinstelling als bedoeld in [artikel 1.8 van de Wet op het hoger onderwijs en wetenschappelijk onderzoek](../../../../../../wet/wet/op/het/hoger/onderwijs/en/wetenschappelijk/onderzoek/BWBR0005682/README.md) een subsidie ontvangt krachtens de [Kaderwet EZ-subsidies](../../../../../../wet/kaderwet/ez-subsidies/BWBR0007919/README.md), en ter zake [artikel 3, aanhef en onderdeel g, van de Regeling jaarverslaggeving onderwijs](../../../../../../ministeriele-regeling/regeling/jaarverslaggeving/onderwijs/BWBR0023132/README.md) toepast, is in afwijking van hetgeen in de betrokken subsidieregeling is bepaald geen afzonderlijke accountantsverklaring vereist met betrekking tot subsidieprojecten die zijn aangevangen op of na 1 januari 2008.  

### Artikel  2  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

Den Haag 
9 december 2008   

De 
Minister van Economische Zaken, 
M.J.A. van derHoeven   
