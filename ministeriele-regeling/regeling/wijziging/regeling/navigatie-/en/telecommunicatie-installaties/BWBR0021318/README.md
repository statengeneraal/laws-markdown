<meta http-equiv='Content-Type' content='text/html; charset=utf-8' />

##Regeling van 16 februari 2007, nr. HDJZ/LUV/2007-39, Hoofddirectie Juridische Zaken, tot wijziging van de Regeling navigatie- en telecommunicatie-installaties

De Staatssecretaris van Verkeer en Waterstaat,  
Handelende in overeenstemming met de Staatssecretaris van Defensie;

Gelet op de [artikelen 40](../../../../../../../../AMvB/luchtverkeersreglement/BWBR0005775/README.md), [44a, eerste lid](../../../../../../../../AMvB/luchtverkeersreglement/BWBR0005775/README.md), en [49, eerste lid, van het Luchtverkeersreglement](../../../../../../../../AMvB/luchtverkeersreglement/BWBR0005775/README.md);
Besluit:    

### Artikel  I  

Wijzigt de Regeling navigatie- en telecommunicatie-installaties.   

### Artikel  II  

De [Regeling navigatie- en telecommunicatie-installaties](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md) wordt als volgt gewijzigd:  
1.  De [onderdelen e en f van artikel 3, eerste lid](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md) zijn tot en met 30 maart 2007 niet van toepassing op vliegtuigen en helikopters waarvan het eerste bewijs van luchtwaardigheid is afgegeven voor 31 maart 2004.   
2.  De [onderdelen e en f van artikel 3, eerste lid, van de Regeling navigatie- en telecommunicatie-installaties](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md) zijn tot en met 31 maart 2009 niet van toepassing op staatsluchtvaartuigen indien is aangetoond dat het voornemen bestaat om het luchtvaartuig voor 1 april 2009 met een SSR-transponder met mode S uit te voeren en het luchtvaartuig beschikt over een SSR-transponder met 4096 coderingsmogelijkheden in mode A en met automatische hoogterapportering in mode C en bij vluchten in gebieden als bedoeld in onderdeel f de vlucht kan worden uitgevoerd volgens de regels van het Verdrag inzake de internationale burgerluchtvaart.   
3.  In afwijking van de [onderdelen e en f van artikel 3, eerste lid, van de Regeling navigatie- en telecommunicatie-installaties](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md) is, onder de voorwaarde dat er in ieder geval een transponder met mode S is geïnstalleerd die de ACAS II functionaliteit mogelijk maakt, tot en met 30 maart 2007 voor vliegtuigen bedoeld in [artikel 2, eerste lid](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md), de installatie toegestaan van een SSR transponder met mode S die deel uitmaakt van de ACAS II installatie, maar niet geheel voldoet aan de eisen zoals gesteld in bijlage 10, boek IV, van het Verdrag inzake de internationale burgerluchtvaart.   
4.  In die gevallen, waarin de kosten voor een luchtvaartmaatschappij om volledig aan [onderdeel e of f van artikel 3, eerste lid, van de Regeling navigatie- en telecommunicatie-installaties](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md) te voldoen, disproportioneel zijn, kan de Minister besluiten voor ten hoogste tien procent van de voor tenminste S/EHS geschikt te maken vloot van die luchtvaartmaatschappij de datum, waarop aan een van die onderdelen moet worden voldaan, vast te stellen op uiterlijk 31 maart 2009.   
5.  De [onderdelen e en f van artikel 3, eerste lid, van de Regeling navigatie- en telecommunicatie-installaties](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md) zijn niet van toepassing op luchtvaartuigen die uiterlijk 31 december 2007 buiten dienst worden gesteld.   
6.  De Minister bepaalt dat [artikel 3, vierde lid, van de Regeling navigatie- en telecommunicatie-installaties](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md) tot en met 13 maart 2008 niet van toepassing is indien wordt aangetoond dat de aanvrager in de zomerdienstregeling van 2006 reeds geplande landingstijden gepubliceerd had tussen 23.00 uur en 06.00 uur plaatselijke tijd en niet kan voldoen aan de gestelde RNAV eisen conform [artikel 3, vierde lid, van de Regeling navigatie- en telecommunicatie-installaties](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md) op de datum van inwerkingtreding van deze regeling.   
7.  [Artikel 7, eerste lid, van de Regeling navigatie- en telecommunicatie](../../../../../../../../ministeriele-regeling/regeling/navigatie-/en/telecommunicatie-installaties/BWBR0012538/README.md) is tot en met 30 maart 2008 niet van toepassing op een ballon, zweefvliegtuig, zeilvliegtuig of schermvliegtuig, behalve in de door de Minister in overeenstemming met de Minister van Defensie als transponder verplichte gebieden aangewezen bijzondere luchtverkeersgebieden, waarbinnen het gebruik van een SSR-transponder ook voor die luchtvaartuigen nodig is.   

### Artikel  III  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst, met uitzondering van: 

a. Artikel I, onderdeel C, eerste lid, onder a, dat in werking treedt op 15 maart 2007, en  

b. Artikel I, onderdeel E voor wat betreft artikel 7, eerste lid, onderdeel a, dat in werking treedt op 31 maart 2008.    
Deze regeling zal met de toelichting in de Staatscourant worden geplaatst.  

De 
Staatssecretaris van Verkeer en Waterstaat, 
M.H.Schultz van Haegen   
