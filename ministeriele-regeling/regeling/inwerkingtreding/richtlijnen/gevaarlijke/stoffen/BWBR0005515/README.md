<meta http-equiv='Content-Type' content='text/html; charset=utf-8' />

##Regeling inwerkingtreding richtlijnen gevaarlijke stoffen

De Staatssecretaris van Welzijn, Volksgezondheid en Cultuur,  
Overwegende dat het noodzakelijk is de lijst van stoffen met aanduidingen, bedoeld in [artikel 36, vierde lid, van de Wet milieugevaarlijke stoffen](../../../../../../../wet/wet/milieugevaarlijke/stoffen/BWBR0003892/README.md) (Stb. 1985, 639) aan te passen ter uitvoering van de Richtlijn van de Commissie van de Europese Gemeenschappen van 28 oktober 1991 (91/632/EEG. PbEG L 338) tot vijftiende aanpassing aan de vooruitgang van de techniek van de Richtlijn 67/548/EEG van de Raad betreffende de aanpassing van de wettelijke en bestuursrechtelijke bepalingen inzake de indeling, de verpakking en het kenmerken van gevaarlijke stoffen:

Gelet op [artikel 1, onder c, van de Nadere regels verpakking en aanduiding milieugevaarlijke stoffen](../../../../../../../ministeriele-regeling/nadere/regels/verpakking/en/aanduiding/milieugevaarlijke/stoffen/BWBR0004284/README.md) en preparaten (Stcrt. 1988, 3)1Laatstelijk gewijzigd bij regeling van 1 november 1991 (Stcrt. 215):
Besluit:    

### Artikel  1  

De wijziging die wordt aangebracht in bijlage I van de Richtlijn van de Raad van de Europese Gemeenschappen nr. 67/548/EEG (PbEG L 259) door de Richtlijn van de Commissie van de Europese Gemeenschappen van 28 oktober 1991 (91/632/EEG. PbEG L 338) tot vijftiende aanpassing aan de vooruitgang van de techniek van de Richtlijn 67/548/EEG van de Raad betreffende de aanpassing van de wettelijke en bestuursrechtelijke bepalingen inzake de indeling, de verpakking en het kenmerken van gevaarlijke stoffen, wordt aangewezen als aanpassing, bedoeld in [artikel 1, onderdeel c, van de Nadere regels verpakking en aanduiding milieugevaarlijke stoffen](../../../../../../../ministeriele-regeling/nadere/regels/verpakking/en/aanduiding/milieugevaarlijke/stoffen/BWBR0004284/README.md) en preparaten (Stcrt. 1988, 30).  

### Artikel  2  

Deze regeling, die met de daarbij behorende toelichting in de Staatscourant zal worden geplaatst, treedt in werking met ingang van 

a. 1 januari 1993 voor de stoffen vermeld in de bijlagen I en II bij de Richtlijn 91/362/EEG, met dien verstande dat stoffen die voor die datum voor de eerste maal aan een ander ter beschikking zijn gesteld en waarvan de aanduiding voldoet aan de bepalingen van de [Nadere regels verpakking en aanduiding milieugevaarlijke stoffen](../../../../../../../ministeriele-regeling/nadere/regels/verpakking/en/aanduiding/milieugevaarlijke/stoffen/BWBR0004284/README.md) en preparaten, zoals die luidden voor de inwerkingtreding van deze regeling, nog tot 1 juli 1993 mogen worden afgeleverd of ter aflevering voorhanden mogen worden gehouden; de tweede dag na die van de dagtekening van de Staatscourant waarin zij wordt geplaatst, voor de stoffen vermeld in bijlage III bij de Richtlijn 91/362/EEG.    

De 
Staatssecretaris van Welzijn, Volksgezondheid en Cultuur, 
Hans J.Simons.    
