<meta http-equiv='Content-Type' content='text/html; charset=utf-8' />

##Regeling van de Minister van Financiën tot vaststelling voor 2010 van de bedragen, bedoeld in artikel 6 van de Regeling toezichtkosten Wet toezicht accountantsorganisaties

De Minister van Financiën,  
Gelet op [artikel 6 van de Regeling toezichtkosten Wet toezicht accountantsorganisaties](../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md);
Besluit:    

### Artikel  1  

In deze regeling wordt verstaan onder wet: [Wet toezicht accountantsorganisaties](../../../../../../../wet/wet/toezicht/accountantsorganisaties/BWBR0019468/README.md).  

### Artikel  2  

1.  Het bedrag, bedoeld in [artikel 2, eerste lid, van de Regeling toezichtkosten Wet toezicht accountantsorganisaties](../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md), wordt vastgesteld op: 

a. € 17.300 voor de behandeling van een aanvraag tot verlening van een vergunning als bedoeld in [artikel 5 van de wet](../../../../../../../wet/wet/toezicht/accountantsorganisaties/BWBR0019468/README.md) welke mede strekt tot het verrichten van wettelijke controles bij organisaties van openbaar belang;  

b. € 8.200 voor de behandeling van een aanvraag tot verlening van een vergunning als bedoeld in [artikel 5 van de wet](../../../../../../../wet/wet/toezicht/accountantsorganisaties/BWBR0019468/README.md), anders dan bedoeld onder a;  

c. € 9.100 voor de behandeling van een verzoek tot opname van een vermelding als bedoeld in [artikel 6, tweede lid, van de wet](../../../../../../../wet/wet/toezicht/accountantsorganisaties/BWBR0019468/README.md) in een vergunning als bedoeld in [artikel 5 van de wet](../../../../../../../wet/wet/toezicht/accountantsorganisaties/BWBR0019468/README.md);  

d. € 2.600 voor de behandeling van een aanvraag tot verlening van een vergunning als bedoeld in [artikel 5 van de wet](../../../../../../../wet/wet/toezicht/accountantsorganisaties/BWBR0019468/README.md), voor zover het betreft de inbreng van een vergunninghoudende accountantsorganisatie in een andere rechtspersoon zonder wijziging in de organisatiestructuur, werkwijze en activiteiten van de accountantsorganisatie.     
2.  De bedragen, genoemd in het eerste lid, onderdelen a en b, worden verlaagd met € 100 indien de aanvraag op elektronische wijze geschiedt.   
3.   Het bedrag, bedoeld in [artikel 2, tweede lid, van de Regeling toezichtkosten Wet toezicht accountantsorganisaties](../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md), wordt vastgesteld op € 1.050 voor een betrouwbaarheidstoets.   

### Artikel  3  

1.  Het bedrag, bedoeld in [artikel 2a, eerste lid, onderdeel a, van de Regeling toezichtkosten Wet toezicht accountantsorganisaties](../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md), wordt vastgesteld op € 850.   
2.  Het bedrag, bedoeld in [artikel 2a, eerste lid, onderdeel d, van de Regeling toezichtkosten Wet toezicht accountantsorganisaties](../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md), wordt vastgesteld op € 3.650.   
3.  Het bedrag, bedoeld in [artikel 2a, tweede lid, van de Regeling toezichtkosten Wet toezicht accountantsorganisaties](../../../../../../../ministeriele-regeling/regeling/toezichtkosten/wet/toezicht/accountantsorganisaties/BWBR0020324/README.md), wordt vastgesteld op € 1050 voor een betrouwbaarheidstoets.   

### Artikel  4  

Deze regeling wordt aangehaald als: Regeling eenmalige toezichtkosten Wta 2010.  

### Artikel  5  

Wijzigt de Regeling toezichtkosten Wet toezicht accountantsorganisaties.   

### Artikel  6  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  
Deze regeling zal met de toelichting in de Staatscourant worden geplaatst.  

De 
Minister van Financiën, 
W.J.Bos   
