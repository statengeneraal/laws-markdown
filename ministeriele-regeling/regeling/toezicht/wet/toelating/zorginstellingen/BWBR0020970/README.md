<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 8 januari 2007, nr. MC/U-2736874, houdende aanwijzing van toezichthouders op de naleving van de Wet toelating zorginstellingen

De Minister van Volksgezondheid, Welzijn en Sport,  
Gelet op [artikel 35 van de Wet toelating zorginstellingen](../../../../../../../wet/wet/toelating/zorginstellingen/BWBR0018906/README.md);
Besluit:    

### Artikel  1  

Als personen, belast met het toezicht op de naleving van het bepaalde bij of krachtens de [Wet toelating zorginstellingen](../../../../../../../wet/wet/toelating/zorginstellingen/BWBR0018906/README.md) naast de ambtenaren van het Staatstoezicht op de volksgezondheid, worden aangewezen: 

a. van het College bouw zorginstellingen, voor zover het betreft de [artikelen 11, eerste en vierde lid](../../../../../../../wet/wet/toelating/zorginstellingen/BWBR0018906/README.md), en [12](../../../../../../../wet/wet/toelating/zorginstellingen/BWBR0018906/README.md): 

– de bestuursleden van het college;  

– de hoofden van de afdelingen Care en Cure en hun plaatsvervangers;  

– het hoofd van de sectie Bouwbegeleiding;  

– de medewerkers van de sectie Bouwbegeleiding;  

– de als secretaris-jurist benoemde medewerker.    

b. van het College sanering zorginstellingen, voor zover het betreft: 

1°. de [artikelen 17, eerste en achtste lid](../../../../../../../wet/wet/toelating/zorginstellingen/BWBR0018906/README.md), en [18, eerste en tweede lid](../../../../../../../wet/wet/toelating/zorginstellingen/BWBR0018906/README.md);  

2°. de aan de toelating verbonden voorschriften inzake behoud van waarde van onroerende zaken voor de zorg: 

– de bestuursleden van het college;  

– de directeur/secretaris van het college en diens plaatsvervanger;  

– de gemachtigden van het college (onder verantwoordelijkheid van het college).        

### Artikel  2  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst, en werkt terug tot en met 1 januari 2006.  

### Artikel  3  

Deze regeling wordt aangehaald als: Regeling toezicht Wet toelating zorginstellingen.  
Deze regeling zal in de Staatscourant worden geplaatst.  

De 
Minister van Volksgezondheid, Welzijn en Sport, 
J.F.Hoogervorst   
