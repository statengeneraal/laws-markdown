<meta http-equiv='Content-Type' content='text/html; charset=utf-8' />

##Regeling van de Minister van Landbouw, Natuur en Voedselkwaliteit van 17 december 2008, nr. TRCJZ/2008/3516, houdende regels voor het gebruik van uitheemse en plaatselijk niet-voorkomende soorten in de aquacultuur (Regeling gebruik uitheemse en plaatselijk niet-voorkomende soorten in de aquacultuur)

De Minister van Landbouw, Natuur en Voedselkwaliteit,  
Gelet op verordening (EG) nr. 708/2007 van de Raad van de Europese Unie van 11 juni 2007 inzake het gebruik van uitheemse en plaatselijk niet voorkomende soorten in de aquacultuur (PbEU L 168);

Gelet op verordening (EG) nr. 506/2008 van de Commissie van 6 juni 2008 tot wijziging van bijlage IV bij verordening (EG) nr. 708/2007 van de Raad van de Europese Unie inzake het gebruik van uitheemse en plaatselijk niet-voorkomende soorten in de aquacultuur (PbEU L 149);

Gelet op verordening (EG) nr. 535/2008 van de Commissie van 13 juni 2008 houdende uitvoeringsbepalingen van verordening (EG) nr. 708/2007 van de Raad van de Europese Unie van 11 juni 2007 inzake het gebruik van uitheemse en plaatselijk niet voorkomende soorten in de aquacultuur (PbEU L 156);

Gelet op de [artikelen 13](../../../../../../../../../../../../wet/landbouwwet/BWBR0002252/README.md) en [19 van de Landbouwwet](../../../../../../../../../../../../wet/landbouwwet/BWBR0002252/README.md);
Besluit:    

### Artikel  1  

In deze regeling wordt verstaan onder: 

a. *minister:* Minister van Landbouw, Natuur en Voedselkwaliteit;  

b. *verordening (EG) nr. 708/2007:* verordening (EG) nr. 708/2007 van de Raad van de Europese Unie van 11 juni 2007 inzake het gebruik van uitheemse en plaatselijk niet voorkomende soorten in de aquacultuur (PbEU L 168).    

### Artikel  2  

De bevoegde autoriteit, bedoeld in artikel 5 van verordening (EG) nr. 708/2007, is de minister.  

### Artikel  3  

1.  Het is verboden om in strijd te handelen met de artikelen 6, 14 tot en met 17, 20 en 21 van verordening (EG) nr. 708/2007.   
2.  Een aanvraag als bedoeld in artikel 6, eerste lid, van verordening (EG) nr. 708/2007 kan worden ingediend bij de Directeur Visserij van het Ministerie van Landbouw, Natuur en Voedselkwaliteit.   

### Artikel  4  

De minister houdt een register als bedoeld in artikel 23 van verordening (EG) nr. 708/2007 bij.  

### Artikel  5  

1.  Deze regeling treedt in werking met ingang van 1 januari 2009.   
2.  Deze regeling wordt aangehaald als: Regeling gebruik uitheemse en plaatselijk niet-voorkomende soorten in de aquacultuur.   
Deze regeling zal met de toelichting in de Staatscourant worden geplaatst.   

Den Haag 
17 december 2008   

De 
Minister van Landbouw, Natuur en Voedselkwaliteit, 
G.Verburg   
