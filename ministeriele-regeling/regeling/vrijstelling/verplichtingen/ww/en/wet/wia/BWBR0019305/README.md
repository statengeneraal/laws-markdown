<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 16 december 2005, Directie Sociale Verzekeringen, nr. SV/R&S/05/99376, houdende regels met betrekking tot de vrijstelling van verplichtingen genoemd in de Werkloosheidswet en de Wet werk en inkomen naar arbeid (Regeling vrijstelling verplichtingen WW en Wet WIA)

De Minister van Sociale Zaken en Werkgelegenheid,  
Gelet op de [artikelen 30, eerste lid](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md), juncto [32, tweede lid](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md), en [37, zesde lid, van de Wet werk en inkomen naar arbeidsvermogen](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md) en de [artikelen 19, vijfde lid](../../../../../../../../../wet/werkloosheidswet/BWBR0004045/README.md), [21, vierde lid](../../../../../../../../../wet/werkloosheidswet/BWBR0004045/README.md), [24, zevende lid](../../../../../../../../../wet/werkloosheidswet/BWBR0004045/README.md), [26, derde lid](../../../../../../../../../wet/werkloosheidswet/BWBR0004045/README.md), en [76a van de Werkloosheidswet](../../../../../../../../../wet/werkloosheidswet/BWBR0004045/README.md);
Besluit:    

### Artikel  1  

####Definities

In deze regeling wordt verstaan onder: 

*mantelzorg*: noodzakelijke zorg voor een zieke of gehandicapte;  

*resterende verdiencapaciteit*: de resterende verdiencapaciteit, bedoeld in [paragraaf 7.2 van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md);  

*uitkeringsgerechtigde*: de verzekerde die zijn resterende verdiencapaciteit als bedoeld in [paragraaf 7.2 van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md) niet volledig benut, de werknemer of de IOW-gerechtigde;  

*verzekerde*: de verzekerde, bedoeld in de [Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md), die recht heeft op een WGA-uitkering;  

*vrijwilligerswerk*: onbetaalde en onverplichte activiteiten binnen een organisatie die een ideële doelstelling heeft of een maatschappelijk nut nastreeft, welke activiteiten doorgaans een aanvullend karakter hebben op bestaande maatschappelijke voorzieningen;  

*werknemer*: de werknemer, bedoeld in [hoofdstuk 1, paragraaf 2, van de WW](../../../../../../../../../wet/werkloosheidswet/BWBR0004045/README.md), die recht heeft op een WW-uitkering;  

*Wet WIA*: [Wet werk en inkomen naar arbeidsvermogen](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md);  

*WGA-uitkering*: werkhervattingsuitkering gedeeltelijk arbeidsgeschikten als bedoeld in [hoofdstuk 7 van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md);  

*WW*: [Werkloosheidswet](../../../../../../../../../wet/werkloosheidswet/BWBR0004045/README.md);  

*Wet Wajong:*[Wet werk en arbeidsondersteuning jonggehandicapten](../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md);  

*IOW:*[Wet inkomensvoorziening oudere werklozen](../../../../../../../../../wet/wet/inkomensvoorziening/oudere/werklozen/BWBR0024394/README.md);  

*IOW-gerechtigde:* de uitkeringsgerechtigde, bedoeld in [artikel 1 van de IOW](../../../../../../../../../wet/wet/inkomensvoorziening/oudere/werklozen/BWBR0024394/README.md);  

*Pensioen:* een uitkering op grond van een pensioenregeling als bedoeld in [artikel 18, eerste lid, onderdeel a, onder 1°, van de Wet op de loonbelasting 1964](../../../../../../../../../wet/wet/op/de/loonbelasting/1964/BWBR0002471/README.md).  

*Prepensioen:* een uitkering op grond van een regeling voor vervroegde uittreding als bedoeld in [artikel 32ba, van de Wet op de loonbelasting 1964](../../../../../../../../../wet/wet/op/de/loonbelasting/1964/BWBR0002471/README.md) of op grond van een prepensioenregeling als bedoeld in [artikel 38a van de Wet op de loonbelasting 1964](../../../../../../../../../wet/wet/op/de/loonbelasting/1964/BWBR0002471/README.md) zoals dat artikel luidde op 31 december 2004;  

*Verlof:* een tussen de werkgever en de werknemer voor een gedeelte of het geheel van de arbeidstijd overeengekomen periode, waarin de werknemer geen arbeid jegens de werkgever verricht.    

### Artikel  1a  

####Aanvulling wettelijke grondslag

Deze regeling berust mede op [artikel 16, eerste lid, van de IOW](../../../../../../../../../wet/wet/inkomensvoorziening/oudere/werklozen/BWBR0024394/README.md).  

### Artikel  2  

####Vrijstelling in verband benutten resterende verdiencapaciteit

Van de verplichtingen, bedoeld in [artikel 30, eerste lid, van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md) is vrijgesteld de verzekerde die zijn resterende verdiencapaciteit volledig benut.  

### Artikel  2a  

####Vrijstelling in verband met pensioen, prepensioen of verlof

1.  Van de verplichtingen, bedoeld in [artikel 30, eerste lid, van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md) is vrijgesteld de persoon die met verlof is dan wel die pensioen of prepensioen ontvangt.   
2.  Van de verplichtingen bedoeld in de [artikelen 14, tweede lid, onderdeel b](../../../../../../../../../wet/wet/inkomensvoorziening/oudere/werklozen/BWBR0024394/README.md), en [15, onderdelen a tot en met e, van de IOW](../../../../../../../../../wet/wet/inkomensvoorziening/oudere/werklozen/BWBR0024394/README.md) is vrijgesteld de persoon die met verlof is.   

### Artikel  3  

####Vrijstelling in verband met vorst en arbeidstijdverkorting

1.  Van de verplichtingen, bedoeld in de [artikelen 24, eerste lid, onderdeel b, onder 1°, 2° en 4°](../../../../../../../../../wet/werkloosheidswet/BWBR0004045/README.md), [26, eerste lid, onderdelen d, f en g, van de WW](../../../../../../../../../wet/werkloosheidswet/BWBR0004045/README.md) en [14, tweede lid, onderdeel b](../../../../../../../../../wet/wet/inkomensvoorziening/oudere/werklozen/BWBR0024394/README.md), en [15, onderdelen a tot en met e, van de IOW](../../../../../../../../../wet/wet/inkomensvoorziening/oudere/werklozen/BWBR0024394/README.md), is vrijgesteld de werknemer wiens werkloosheid uitsluitend een gevolg is van: 

a. vorst, sneeuwval, hoog water of daarmee gelijk te stellen buitengewone natuurlijke omstandigheden; of  

b. verkorting van de werktijd, waarvoor op grond van [artikel 8, derde lid, van het Buitengewoon Besluit Arbeidsverhoudingen 1945](../../../../../../../../../KB/buitengewoon/besluit/arbeidsverhoudingen/1945/BWBR0002014/README.md) ontheffing is verleend.     
2.  De omschreven vrijstellingen gelden voor de werknemer, bedoeld in het eerste lid, onder b, wiens werktijd tot nul is verkort, voor de duur van de eerste afgegeven vergunning.   

### Artikel  4  

####Vrijstelling in verband met vakantie

1.  Van de verplichtingen, bedoeld in de [artikelen 24, eerste lid, onderdeel b, onder 1°, 2° en 4°](../../../../../../../../../wet/werkloosheidswet/BWBR0004045/README.md), en [26, eerste lid, onderdelen d, f en g, van de WW](../../../../../../../../../wet/werkloosheidswet/BWBR0004045/README.md), of in de [artikelen 14, tweede lid, onderdeel b](../../../../../../../../../wet/wet/inkomensvoorziening/oudere/werklozen/BWBR0024394/README.md), en [15, onderdelen a tot en met e, van de IOW](../../../../../../../../../wet/wet/inkomensvoorziening/oudere/werklozen/BWBR0024394/README.md), is vrijgesteld de werknemer respectievelijk de IOW-gerechtigde die met behoud van zijn recht op uitkering op grond van de [WW](../../../../../../../../../wet/werkloosheidswet/BWBR0004045/README.md) of [IOW](../../../../../../../../../wet/wet/inkomensvoorziening/oudere/werklozen/BWBR0024394/README.md) vakantie geniet als bedoeld in [artikel 1, eerste lid, van de Vakantieregeling WW en IOW](../../../../../../../../../ministeriele-regeling/vakantieregeling/ww/BWBR0016004/README.md).   
2.  Van de verplichtingen, bedoeld in [artikel 30, eerste lid, van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md), is vrijgesteld de verzekerde die zijn resterende verdiencapaciteit niet volledig benut en die vakantie geniet tot een maximum van 20 werkdagen per jaar waarbij onder werkdagen wordt verstaan de dagen maandag tot en met vrijdag.   
3.  De verzekerde, bedoeld in het tweede lid, geniet vakantie indien: 

a. hij verklaard heeft vakantie te genieten; of  

b. niet verklaard heeft vakantie te genieten, maar daar, gelet op de feitelijke omstandigheden, kennelijk sprake van is.     

### Artikel  5  

####Vrijstelling in verband met vrijwilligerswerk of mantelzorg

1.  Van de verplichtingen, bedoeld in de [artikelen 24, eerste lid, onderdeel b, onder 1°, 2° en 4°](../../../../../../../../../wet/werkloosheidswet/BWBR0004045/README.md), en [26, eerste lid, onderdelen d, f en g, van de WW](../../../../../../../../../wet/werkloosheidswet/BWBR0004045/README.md), of [30, eerste lid, van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md), is vrijgesteld de uitkeringsgerechtigde die 57,5 jaar of ouder is op 31 december 2003, gedurende een periode van minimaal drie maanden gemiddeld ten minste 20 uur per week besteedt aan vrijwilligerswerk of mantelzorg en: 

a. wiens eerste werkloosheidsdag is gelegen voor 1 januari 2004;  

b. wiens eerste werkloosheidsdag is gelegen op of na 1 januari 2004, indien ten minste een jaar is verstreken gerekend vanaf de eerste werkloosheidsdag; of  

c. indien ten minste een jaar is verstreken gerekend vanaf de eerste dag waarop hij recht heeft op een WGA-uitkering en hij zijn resterende verdiencapaciteit niet volledig benut, tenzij het UWV ten behoeve van die uitkeringsgerechtigde werkzaamheden laat verrichten met als doel de bevordering van de inschakeling in het arbeidsproces.     
2.  De IOW-gerechtigde die op grond van het eerste lid is vrijgesteld van de verplichtingen, bedoeld in dat lid, op de dag voor ingang van het recht op een uitkering op grond van de [IOW](../../../../../../../../../wet/wet/inkomensvoorziening/oudere/werklozen/BWBR0024394/README.md) is vrijgesteld van de verplichtingen, bedoeld in de [artikelen 14, tweede lid, onderdeel b](../../../../../../../../../wet/wet/inkomensvoorziening/oudere/werklozen/BWBR0024394/README.md), en [15, onderdelen a tot en met e, van de IOW](../../../../../../../../../wet/wet/inkomensvoorziening/oudere/werklozen/BWBR0024394/README.md), indien hij gemiddeld ten minste 20 uur per week besteedt aan vrijwilligerswerk of mantelzorg.   
3.  De uitkeringsgerechtigde die op grond van het eerste of het tweede lid is vrijgesteld van de verplichtingen, bedoeld in die leden, in verband met het verrichten van mantelzorg, blijft vrijgesteld van die verplichtingen tot een maand na de dag, waarop hij die mantelzorg niet langer verricht.   
4.  Het UWV stelt het recht op vrijstelling, bedoeld in het eerste lid, op aanvraag vast.   

### Artikel  6  

####Vrijstelling in verband met scholing en proefplaatsing

1.  Van de verplichtingen, bedoeld in de [artikelen 24, eerste lid, onderdeel b, onder 1°, 2° en 4°, van de WW](../../../../../../../../../wet/werkloosheidswet/BWBR0004045/README.md), [15, onderdelen b tot en met e, van de IOW](../../../../../../../../../wet/wet/inkomensvoorziening/oudere/werklozen/BWBR0024394/README.md) of [30, eerste lid, van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md), is vrijgesteld, de uitkeringsgerechtigde die een naar het oordeel van het UWV noodzakelijke opleiding of scholing volgt.   
2.  De in het eerste lid bedoelde vrijstelling eindigt twee maanden voor het tijdstip waarop de in het eerste lid bedoelde opleiding of scholing naar verwachting zal eindigen, tenzij de scholing, blijkens een intentieverklaring van de toekomstige werkgever, een reëel uitzicht geeft op een op de scholing aansluitende dienstbetrekking van dezelfde of grotere omvang dan de scholing en met een duur van ten minste zes maanden.   
3.  De uitkeringsgerechtigde die werkzaamheden verricht op een proefplaats als bedoeld in [artikel 76a van de WW](../../../../../../../../../wet/werkloosheidswet/BWBR0004045/README.md) of [artikel 37 van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md), is vrijgesteld van de verplichtingen, bedoeld in de [artikel 24, eerste lid, onderdeel b, onder 1°, 2° en 4°, van de WW](../../../../../../../../../wet/werkloosheidswet/BWBR0004045/README.md), of [30, eerste lid, van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md), voorzover het andere werkzaamheden betreft dan die op de proefplaats.   

### Artikel  6a  

####Vrijstelling Wajongers tijdens studie of scholing

De [artikelen 2:31, eerste lid, tweede lid, onderdelen b en c, en derde lid](../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md), [2:32](../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md) en [2:39, tweede, derde en vierde lid, van de Wet Wajong](../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md) zijn niet van toepassing op de jonggehandicapte, bedoeld in [artikel 2:43, eerste lid, van de Wet Wajong](../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md), tot twee maanden voor het beëindigen van de studie of scholing in verband waarmee hij inkomensondersteuning als bedoeld in [artikel 2:37](../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md) ontvangt.  

### Artikel  7  

####Vrijstelling om andere redenen

Van de verplichtingen, bedoeld in de [artikelen 24, eerste lid, onderdeel b, onder 1°, 2° en 4°](../../../../../../../../../wet/werkloosheidswet/BWBR0004045/README.md), [26, eerste lid, onderdelen d, f en g, van de WW](../../../../../../../../../wet/werkloosheidswet/BWBR0004045/README.md) en [14, tweede lid, onderdeel b](../../../../../../../../../wet/wet/inkomensvoorziening/oudere/werklozen/BWBR0024394/README.md), en [15, onderdelen a tot en met e, van de IOW](../../../../../../../../../wet/wet/inkomensvoorziening/oudere/werklozen/BWBR0024394/README.md), of de verplichtingen, bedoeld in [artikel 30, eerste lid, van de Wet WIA](../../../../../../../../../wet/wet/werk/en/inkomen/naar/arbeidsvermogen/BWBR0019057/README.md), is vrijgesteld de uitkeringsgerechtigde die 64 jaar of ouder is op de eerste dag van werkloosheid respectievelijk op de eerste dag dat hij recht heeft op een WGA-uitkering.  

### Artikel  8  

####Overgangsbepaling in verband met de [Werkloosheidswet](../../../../../../../../../wet/werkloosheidswet/BWBR0004045/README.md)

1.  Van de verplichtingen, bedoeld in de [artikelen 24, eerste lid, onderdeel b, onder 1°, 2° en 4°](../../../../../../../../../wet/werkloosheidswet/BWBR0004045/README.md), en [26, eerste lid, onderdelen d, f en g, van de WW](../../../../../../../../../wet/werkloosheidswet/BWBR0004045/README.md), is vrijgesteld de werknemer: 

a. die 57,5 jaar of ouder is op 1 mei 1999 en wiens eerste werkloosheidsdag gelegen is voor 1 januari 2004;  

b. die 57,5 jaar of ouder is op 31 december 2003 en wiens eerste werkloosheidsdag gelegen is op of voor 1 januari 2003;  

c. voor wie op of na 1 januari 2004 recht op werkloosheidsuitkering ontstaat en die op de datum van het ontstaan van dat recht op grond van onderdeel a of b vrijgesteld is van de verplichtingen, bedoeld in de aanhef;  

d. die 57,5 jaar of ouder is op 31 december 2003, wiens eerste werkloosheidsdag is gelegen voor 1 januari 2004 en: 

1°. die onmiddellijk voorafgaande aan de eerste werkloosheidsdag een recht op uitkering had op grond van de [Wet op de arbeidsongeschiktheidsverzekering](../../../../../../../../../wet/wet/op/de/arbeidsongeschiktheidsverzekering/BWBR0002524/README.md), de [Wet arbeidsongeschiktheidsverzekering zelfstandigen](../../../../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), de [Wet arbeidsongeschiktheidsvoorziening jonggehandicapten](../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md) of de [Wet arbeidsongeschiktheidsvoorziening militairen](../../../../../../../../../wet/wet/arbeidsongeschiktheidsvoorziening/militairen/BWBR0002822/README.md) dan wel een uitkering had die naar aard en strekking daarmee overeenkomt; of  

2°. die onmiddellijk voorafgaande aan de eerste werkloosheidsdag een recht op ziekengeld had op grond van de [Ziektewet](../../../../../../../../../wet/ziektewet/BWBR0001888/README.md) dat is ontstaan op of voor 1 januari 2003;    

e. die 57,5 jaar of ouder is op 31 december 2003, wiens eerste werkloosheidsdag is gelegen op of na 1 januari 2004 en die onmiddellijk voorafgaande aan de eerste werkloosheidsdag een recht op uitkering had op grond van de [Wet op de arbeidsongeschiktheidsverzekering](../../../../../../../../../wet/wet/op/de/arbeidsongeschiktheidsverzekering/BWBR0002524/README.md), de [Wet arbeidsongeschiktheidsverzekering zelfstandigen](../../../../../../../../../wet/wet/arbeidsongeschiktheidsverzekering/zelfstandigen/BWBR0008656/README.md), de [Wet arbeidsongeschiktheidsvoorziening jonggehandicapten](../../../../../../../../../wet/wet/werk/en/arbeidsondersteuning/jonggehandicapten/BWBR0008657/README.md), de [Wet arbeidsongeschiktheidsvoorziening militairen](../../../../../../../../../wet/wet/arbeidsongeschiktheidsvoorziening/militairen/BWBR0002822/README.md) dan wel een uitkering die naar aard en strekking daarmee overeenkomt, dat is ontstaan op of voor 1 januari 2003.     

### Artikel  9  

####Intrekken [Regeling vrijstelling verplichtingen WW](../../../../../../../../../ministeriele-regeling/regeling/vrijstelling/verplichtingen/ww/BWBR0015999/README.md)

1.  De [Regeling vrijstelling verplichtingen WW wordt ingetrokken](../../../../../../../../../ministeriele-regeling/regeling/vrijstelling/verplichtingen/ww/BWBR0015999/README.md).   
2.  Vrijstellingen die voor inwerkingtreding van deze regeling zijn verleend op grond van de [Regeling vrijstelling verplichtingen WW](../../../../../../../../../ministeriele-regeling/regeling/vrijstelling/verplichtingen/ww/BWBR0015999/README.md), worden geacht vrijstellingen te zijn op grond van deze regeling.   

### Artikel  10  

####Wijziging van andere regelingen

1.   Wijzigt de Vakantieregeling WW.    
2.   Wijzigt de Regeling herlevingstermijn WW.    

### Artikel  11  

####Inwerkingtreding

Deze regeling treedt in werking met ingang van 29 december 2005.  

### Artikel  12  

####Citeertitel

Deze regeling wordt aangehaald als: Regeling vrijstelling verplichtingen sociale zekerheidswetten.  
Deze regeling zal met de toelichting in de Staatscourant worden geplaatst.   

Den Haag 
16 december 2005   

De 
Minister van Sociale Zaken en Werkgelegenheid, 
A.J. deGeus   
