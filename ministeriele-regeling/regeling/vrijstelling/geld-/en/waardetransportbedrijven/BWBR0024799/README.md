<meta http-equiv='Content-Type' content='text/html; charset=utf-8' />

##Regeling houdende vrijstelling van enkele bepalingen van het Reglement verkeersregels en verkeerstekens 1990 ten behoeve van particuliere geld- en waardetransportbedrijven (Regeling vrijstelling geld- en waardetransportbedrijven)

De Minister van Verkeer en Waterstaat,  
Gelet op de [artikelen 147, tweede lid](../../../../../../../wet/wegenverkeerswet/1994/BWBR0006622/README.md), en [150, eerste lid, van de Wegenverkeerswet 1994](../../../../../../../wet/wegenverkeerswet/1994/BWBR0006622/README.md);
Besluit:    

### Artikel  1  

1.  Aan particuliere geld- en waardetransportbedrijven als bedoeld in [artikel 147, tweede lid, van de Wegenverkeerswet 1994](../../../../../../../wet/wegenverkeerswet/1994/BWBR0006622/README.md) is vrijstelling verleend van het bepaalde in de [artikelen 10](../../../../../../../AMvB/reglement/verkeersregels/en/verkeerstekens/1990/(rvv/1990)/BWBR0004825/README.md), [23, aanhef en onderdelen b, c, e en g](../../../../../../../AMvB/reglement/verkeersregels/en/verkeerstekens/1990/(rvv/1990)/BWBR0004825/README.md), en [62 voor zover het betreft de verkeerstekens op de borden C1, C6, C7, C12, C17, C18, E2, E7, E8 en G7, van het Reglement verkeersregels en verkeerstekens 1990](../../../../../../../AMvB/reglement/verkeersregels/en/verkeerstekens/1990/(rvv/1990)/BWBR0004825/README.md).   
2.  De vrijstelling wordt verleend onder de volgende voorschriften en beperkingen: 

a. de veiligheid van het verkeer dient onder alle omstandigheden te worden gewaarborgd;  

b. het verkeer dient zo weinig mogelijk te worden gehinderd, zo nodig dient daartoe het voor de uitoefening van de taak gebruikte voertuig te worden verplaatst;  

c. van de vrijstelling mag alleen gebruik worden gemaakt, indien het vervoer betreft dat wordt verricht met materieel dat voldoet aan de eisen gesteld aan het gebruikte materieel in [artikel 23](../../../../../../../ministeriele-regeling/regeling/particuliere/beveiligingsorganisaties/en/recherchebureaus/BWBR0010256/README.md), juncto [bijlage 5, van de Regeling particuliere beveiligingsorganisaties en recherchebureaus](../../../../../../../ministeriele-regeling/regeling/particuliere/beveiligingsorganisaties/en/recherchebureaus/BWBR0010256/README.md);  

d. de vrijstelling beperkt zich tot gebieden waarvoor een verkeersbesluit tot plaatsing van de in het eerste lid genoemde verkeerstekens is genomen met het oog op bescherming van het winkelende publiek;  

e. de vrijstelling geldt alleen ten behoeve van de dienstverlening op het gebied van geld- en waardetransport op locaties gelegen in de in onderdeel d bedoelde gebieden;  

f. in de gebieden genoemd in onderdeel d dient stapvoets te worden gereden.     

### Artikel  2  

Deze regeling treedt in werking met ingang van 1Â januari 2009.  

### Artikel  3  

Deze regeling wordt aangehaald als: Regeling vrijstelling geld- en waardetransportbedrijven.  
Deze regeling zal met de toelichting in de Staatscourant worden geplaatst.  

De 
Minister van Verkeer en Waterstaat, 
C.M.P.S.Eurlings   
