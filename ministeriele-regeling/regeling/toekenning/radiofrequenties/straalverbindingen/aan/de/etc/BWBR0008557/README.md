<meta http-equiv='Content-Type' content='text/html; charset=utf-8' />

##Regeling toekenning radiofrequenties straalverbindingen aan de concessiehouder

De Minister van Verkeer en Water-staat,  
Gelet op [artikel 1 van het Besluit toekenning radiofrequenties voor straalverbindingen aan de concessiehouder](../../../../../../../../../AMvB/besluit/toekenning/radiofrequenties/voor/straalverbindingen/aan/de/etc/BWBR0008349/README.md);
Besluit:    

### Artikel  1  

In deze regeling wordt verstaan onder de minister: de Minister van Verkeer en Waterstaat.  

### Artikel  2  

1.  Een aanvraag tot toekenning van radiofrequenties bestemd voor het tot stand brengen van een of meer verbindingen tussen vaste punten (straalverbindingen) geschiedt door middel van een bij de Rijksdienst voor Radio- communicatie van de Hoofddirectie Telecommunicatie en Post van het Ministerie van Verkeer en Waterstaat verkrijgbaar aanvraagformulier alsmede een elektronische gegevensdrager.   
2.  Een aanvraag wordt ingediend bij de Rijksdienst voor Radiocommuni-catie.   

### Artikel  3  

Een aanvraag bevat per radiofrequentie de volgende gegevens: 

a. de opstelplaats van de zenders en ontvangers;  

b. frequentiebereik en -karakteristieken;  

c. de te gebruiken apparatuur, en  

d. doel en aard van de straalverbinding.    

### Artikel  4  

1.  Op een aanvraag wordt door de Minister beslist binnen drie maanden na ontvangst van de aanvraag.   
2.  Indien niet kan worden beslist binnen de in het eerste lid bedoelde termijn, stelt de Minister de aanvrager daarvan in kennis en geeft daarbij een termijn aan die niet langer zal zijn dan zes maanden waarbinnen een beslissing zal worden genomen.   
3.  Het verloop van de in het eerste lid bedoelde termijn wordt opgeschort met ingang van de dag waarop de Minister krachtens [artikel 4:7, eerste lid](../../../../../../../../../wet/algemene/wet/bestuursrecht/BWBR0005537/README.md), of [artikel 4:8 van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md) de aanvrager in de gelegenheid stelt zijn zienswijze over het voorgenomen besluit naar voren te brengen tot de dag waarop de aanvrager zijn zienswijze naar voren heeft gebracht of de krachtens [artikel 4:7, eerste lid](../../../../../../../../../wet/algemene/wet/bestuursrecht/BWBR0005537/README.md), of [4:8 van de Algemene wet bestuursrecht](../../../../../../../../../wet/algemene/wet/bestuursrecht/BWBR0005537/README.md) gestelde termijn is verstreken.   

### Artikel  5  

Deze regeling treedt in werking met ingang van het tijdstip waarop het [Besluit toekenning radiofrequenties voor straalverbindingen aan de concessiehouder](../../../../../../../../../AMvB/besluit/toekenning/radiofrequenties/voor/straalverbindingen/aan/de/etc/BWBR0008349/README.md) in werking treedt.  

### Artikel  6  

Deze regeling wordt aangehaald als: Regeling toekenning radiofrequenties voor straalverbindingen aan de concessiehouder.  
Deze regeling zal in de Staatscourant worden geplaatst.   

Den Haag 
19 februari 1997    

De 
Minister van Verkeer en Waterstaa t, 
A.Jorritsma-Lebbink    
