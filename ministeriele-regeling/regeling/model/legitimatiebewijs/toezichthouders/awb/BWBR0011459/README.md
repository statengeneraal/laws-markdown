<meta http-equiv='Content-Type' content='text/html; charset=utf-8' />

##Regeling model legitimatiebewijs toezichthouders Awb

De Minister van Justitie,  
Gelet op [artikel 5:12, derde lid, tweede volzin, van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

Het legitimatiebewijs van een toezichthouder bevat: 

a. de naam, hoedanigheid en handtekening van de toezichthouder;  

b. een foto van de toezichthouder;  

c. de naam, het correspondentieadres en het telefoonnummer van het bestuursorgaan of het onderdeel daarvan, waarvoor de toezichthouder werkzaam is;  

d. de naam en handtekening van degene, die het bewijs namens het bestuursorgaan heeft afgegeven;  

e. een omschrijving van de wettelijke voorschriften, met het toezicht waarop de toezichthouder is belast;  

f. de datum van afgifte van het legitimatiebewijs.    

### Artikel  2  

Het legitimatiebewijs bevat het logo of beeldmerk van het bestuursorgaan of het onderdeel daarvan, waarvoor de toezichthouder werkzaam is.  

### Artikel  3  

Op het legitimatiebewijs worden vermeld: legitimatiebewijs en toezichthouder als bedoeld in [artikel 5:11 van de Algemene wet bestuursrecht](../../../../../../../wet/algemene/wet/bestuursrecht/BWBR0005537/README.md).  

### Artikel  4  

De foto op het legitimatiebewijs is een pasfoto, die een duidelijk en goed gelijkend beeld van de toezichthouder toont.  

### Artikel  5  

Deze regeling wordt aangehaald als: Regeling model legitimatiebewijs toezichthouders Awb.  

### Artikel  6  

Deze regeling treedt in werking met ingang van 1 januari 2001.  
Deze regeling zal met de toelichting in de Staatscourant worden geplaatst.   

De 
Minister van Justitie, 
A.H.Korthals    
