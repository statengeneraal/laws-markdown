<meta http-equiv='Content-Type' content='text/html; charset=utf-8' />

##Regeling bezwarenprocedure functiewaardering politie

De Minister van Binnenlandse Zaken,  
Gelet op [artikel 7, tweede lid, van het Besluit bezoldiging politie](../../../../../../AMvB/besluit/bezoldiging/politie/BWBR0006517/README.md);
Besluit:    

### Artikel  1  

In deze regeling wordt verstaan onder:   a.  *ambtenaar:*   de ambtenaar, bedoeld in [artikel 1, onder f, van het Besluit bezoldiging politie](../../../../../../AMvB/besluit/bezoldiging/politie/BWBR0006517/README.md);    b.  *besluit:*   het [Besluit bezoldiging politie](../../../../../../AMvB/besluit/bezoldiging/politie/BWBR0006517/README.md);    c.  *functie:*   de functie, bedoeld in [artikel 1, eerste lid, onder o, van het besluit](../../../../../../AMvB/besluit/bezoldiging/politie/BWBR0006517/README.md);    d.  *bevoegd gezag:*   het bevoegd gezag, bedoeld in [artikel 1, eerste lid, onder g, van het besluit](../../../../../../AMvB/besluit/bezoldiging/politie/BWBR0006517/README.md), met dien verstande dat, behalve voor de toepassing van artikel 4, voor ambtenaren die behoren tot de maximale formatie van de leiding van een regionaal politiekorps de Minister van Binnenlandse Zaken in overeenstemming met de Minister van Justitie het bevoegd gezag is;    e.  *waardering:*   de uitkomst van de bepaling van de salarisschaal van de ambtenaar, bedoeld in [artikel 6, tweede lid, van het besluit](../../../../../../AMvB/besluit/bezoldiging/politie/BWBR0006517/README.md);    f.  *heroverwegingscommissie:*   de door het bevoegd gezag ingestelde commissie, bedoeld in artikel 4;    g.  *bezwarenadviescommissie:*   de commissie, bedoeld in artikel 11.     

### Artikel  2  

Het bevoegd gezag stelt de ambtenaar schriftelijk en met redenen omkleed in kennis van de voorgenomen waardering. Daarbij wordt de ambtenaar gewezen op de mogelijkheid tot het indienen van bedenkingen als bedoeld in artikel 3 en de daarvoor gestelde termijn.  

### Artikel  3  

1.  Binnen vier weken na ontvangst van de in artikel 2 bedoelde kennisgeving kan de ambtenaar bij het bevoegd gezag tegen de voorgenomen waardering schriftelijk en met redenen omkleed zijn bedenkingen indienen. Het bevoegd gezag stelt de waardering vast, wanneer de ambtenaar binnen deze termijn geen bedenkingen heeft ingediend.   
2.  Binnen twee weken na ontvangst van de bedenkingen, bedoeld in het eerste lid, vraagt het bevoegd gezag advies aan de heroverwegingscommissie.   

### Artikel  4  

1.  Er is een heroverwegingscommissie functiewaardering politie.   
2.  De heroverwegingscommissie bestaat uit: 

a. een voorzitter, tevens lid, dan wel een plaatsvervangend voorzitter, tevens lid, die worden benoemd door het bevoegd gezag na overleg met de Regionale Commissie, de Commissie Korps landelijke politiediensten of de Commissie bijzondere ambtenaren van politie, bedoeld in [artikel 12](../../../../../../AMvB/besluit/overleg/en/medezeggenschap/politie/1994/BWBR0006518/README.md), [21](../../../../../../AMvB/besluit/overleg/en/medezeggenschap/politie/1994/BWBR0006518/README.md) onderscheidenlijk [22 van het Besluit overleg en medezeggenschap politie 1994](../../../../../../AMvB/besluit/overleg/en/medezeggenschap/politie/1994/BWBR0006518/README.md);  

b. één lid dat wordt aangewezen door een groep van ten minste zes personen die worden benoemd door het bevoegd gezag;  

c. één lid wordt aangewezen door een groep van ten minste zes personen die worden benoemd door het bevoegd gezag op voordracht van de tot de Regionale Commissie, de Commissie Korps landelijke politiediensten of de Commissie bijzondere ambtenaren van politie toegelaten verenigingen van ambtenaren;     
3.  De heroverwegingscommissie wordt bijgestaan door een secretaris en een plaatvervangend secretaris die worden benoemd door het bevoegd gezag.   
4.  Het bevoegd gezag is bevoegd een benoeming in te trekken. Behoudens in geval dat plaatsvindt op verzoek van de betrokkene, vindt een intrekking van een benoeming van de in het tweede lid, onder a, bedoelde personen plaats na overleg met de Regionale Commissie, de Commissie Korps landelijke politiediensten of de Commissie bijzondere ambtenaren van politie.   

### Artikel  5  

1.  De heroverwegingscommissie stelt een onderzoek in naar de door de ambtenaar kenbaar gemaakte bedenkingen.   
2.  Voordat de heroverwegingscommissie advies uitbrengt, hoort zij de ambtenaar, het bevoegd gezag of een door het bevoegd gezag aangewezen gemachtigde. Dit kan achterwege blijven indien naar het oordeel van de heroverwegingscommissie aan de bedenkingen van de ambtenaar tegemoet kan worden gekomen.   
3.  De ambtenaar heeft inzage in alle bescheiden die aan de heroverwegingscommissie ter kennis zijn gebracht.   

### Artikel  6  

1.  De heroverwegingscommissie brengt binnen zes weken na ontvangst van de bedenkingen van de ambtenaar advies uit aan het bevoegd gezag over het al dan niet gegrond zijn hiervan.   
2.  Het advies wordt vastgesteld bij meerderheid van stemmen.   

### Artikel  7  

De zittingen van de heroverwegingscommissie zijn niet openbaar.  

### Artikel  8  

1.  Het advies wordt door de voorzitter en de secretaris dan wel in voorkomende gevallen door hun plaatsvervangers ondertekend en toegezonden aan het bevoegd gezag.   
2.  Een afschrift van het advies, bestemd voor de ambtenaar, wordt gelijktijdig aan het bevoegd gezag gezonden.   

### Artikel  9  

1.  Het bevoegd gezag stelt binnen tien weken na ontvangst van de in artikel 3 bedoelde bedenkingen de waardering vast.   
2.  Indien de beslissing op de ingediende bedenkingen afwijkt van het advies van de heroverwegingscommissie wordt in de beslissing de reden voor die afwijking vermeld.   

### Artikel  10  

1.  Indien de ambtenaar zich niet kan verenigen met de vastgestelde waardering, kan hij bij het bevoegd gezag bezwaar maken.   
2.  Binnen twee weken na ontvangst van het bezwaar vraagt het bevoegd gezag advies aan de bezwarenadviescommissie met betrekking tot het bezwaar van de ambtenaar tegen de waardering.   

### Artikel  11  

1.  Er is een commissie van advies bezwaren functiewaardering politie.   
2.  De bezwarenadviescommissie bestaat uit: 

a. een voorzitter, tevens lid, dan wel een plaatsvervangend voorzitter, tevens lid, die worden benoemd door de Minister van Binnenlandse Zaken op voordracht van de gezamenlijke korpsbeheerders, na overleg met de Commissie voor Georganiseerd Overleg in Politieambtenaren, bedoeld in [artikel 2 van het Besluit overleg en medezeggenschap politie 1994](../../../../../../AMvB/besluit/overleg/en/medezeggenschap/politie/1994/BWBR0006518/README.md);  

b. één lid dat wordt aangewezen door een groep van ten minste 6 personen die worden benoemd door de Minister van Binnenlandse Zaken op voordracht van de gezamenlijke korpsbeheerders;  

c. één lid dat wordt aangewezen door een groep van ten minste 6 personen die worden benoemd door de Minister van Binnenlandse Zaken op voordracht van de tot de Commissie voor Georganiseerd Overleg in Politieambtenarenzaken toegelaten verenigingen van ambtenaren.     
3.  De bezwarenadviescommissie wordt bijgestaan door een secretaris en een plaatsvervangend secretaris, die worden benoemd door de Minister van Binnenlandse Zaken.   
4.  De Minister van Binnenlandse Zaken is bevoegd een benoeming in te trekken. Behoudens in geval dat plaatsvindt op verzoek van de betrokkene, vindt intrekking van een benoeming van de in het tweede lid, onder a, bedoelde personen plaats na overleg met de Commissie voor Georganiseerd Overleg in Politieambtenarenzaken.   

### Artikel  12  

Bij de samenstelling van de bezwarenadviescommissie worden geen personen aangewezen die behoren tot het personeel van of ressorteren onder het politiekorps waaronder de ambtenaar wiens bezwaar wordt behandeld, ressorteert.  

### Artikel  13  

Het advies wordt door de bezwarenadviescommissie bij meerderheid van stemmen vastgesteld.  

### Artikel  14  

De zittingen van de bezwarenadviescommissie zijn niet openbaar.  

### Artikel  15  

1.  Het advies wordt door de voorzitter en de secretaris dan wel in voorkomende geval door hun plaatsvervangers ondertekend en toegezonden aan het bevoegd gezag.   
2.  Een afschrift van het advies, bestemd voor de ambtenaar, wordt gelijktijdig aan het bevoegd gezag gezonden.   

### Artikel  16  

Het bevoegd gezag zendt een afschrift van zijn beslissing aan de bezwarenadviescommissie.  

### Artikel  17  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst en werkt terug tot en met 1 april 1994.  

### Artikel  18  

Deze regeling wordt aangehaald als: Regeling bezwarenprocedure functiewaardering politie. Deze regeling zal met de toelichting in de Staatscourant worden geplaatst.  

's-Gravenhage 
5 augustus 1994    

De 
Minister van Binnenlandse Zaken, 
D. IJ. W. deGraaff-Nauta    
