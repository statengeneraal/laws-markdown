<meta http-equiv='Content-Type' content='text/html; charset=utf-8' />

##Regeling beperking openbaarheid archiefbescheiden Directoraat-Generaal Verkeer (1914) 1945–1979 (1994)

De Minister van Verkeer en Waterstaat,  
Gelet op [artikel 15, eerste lid onder a van de Archiefwet 1995](../../../../../../../../wet/archiefwet/1995/BWBR0007376/README.md) en [artikel 10 van het Archiefbesluit 1995](../../../../../../../../AMvB/archiefbesluit/1995/BWBR0007748/README.md);
Besluit:    

### Artikel  1  

1.  Met het oog op de bescherming van de Staat en zijn bondgenoten wordt aan de openbaarheid van de naar het Nationaal Archief overgebrachte archiefbescheiden van het Directoraat-Generaal Verkeer (1914) 1945–1979 (1994) de volgende beperking gesteld: Raadpleging van bescheiden die betrekking hebben op inventarisnummers 2686, 4653; Overleg met de Sovjet-Unie betreffende binnenvaartaangelegenheden, 1965–1977 en 3907; Overleg met Polen betreffende binnenvaartaangelegenheden, 1969–1974 is slechts mogelijk na ondertekening door de onderzoeker van het door het Nationaal Archief gehanteerde Formulier voor toestemming tot raadpleging van niet-openbare archieven.   
2.  Het formulier, bedoeld in het eerste lid, blijft wat betreft de bescheiden die betrekking hebben op inventarisnummer 3907 achterwege na 1 januari 2014 en wat betreft inventarisnummers 2686 en 4653 na 1 januari 2017.   

### Artikel  2  

De directeur van het Nationaal Archief verplicht zich de archiefbescheiden in goede staat te bewaren of te doen bewaren, in overeenstemming met het bij of krachtens de [Archiefwet 1995](../../../../../../../../wet/archiefwet/1995/BWBR0007376/README.md) bepaalde.  

### Artikel  3  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplubiceerd.  

De 
Minister van Verkeer en Waterstaat, namens deze: de 
Plaatsvervangend Secretaris-Generaal van Verkeer en Waterstaat, 
P.R.Heij   
