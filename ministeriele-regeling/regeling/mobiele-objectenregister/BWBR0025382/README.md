<meta http-equiv='Content-Type' content='text/html; charset=utf-8' />

##Regeling houdende nadere regels ten aanzien van het register van mobiele objecten (Regeling mobiele-objectenregister)

De Minister van Verkeer en Waterstaat,  
Gelet op [artikel 70l van de Wegenverkeerswet 1994](../../../../wet/wegenverkeerswet/1994/BWBR0006622/README.md);
Besluit:    

### Artikel  1  

####Inhoud van het register

1.  Het register van mobiele objecten, bedoeld in [artikelÂ 70l van de Wegenverkeerswet 1994](../../../../wet/wegenverkeerswet/1994/BWBR0006622/README.md), bevat gegevens ten aanzien van diefstal, verduistering of vermissing in Nederland van de volgende objecten: 

a. niet-gekentekende en niet-kentekenplichtige motorrijtuigen en aanhangwagens;  

b. buitenlands gekentekende motorrijtuigen of aanhangwagens;  

c. pleziervaartuigen;  

d. land- en bosbouwvoertuigen en wegenbouw- en waterbouwwerktuigen, voor zover deze niet vallen onder de onderdelen a tot en met c.     
2.  Onder de in het eerste lid bedoelde gegevens die, voor zover bekend, worden geregistreerd worden verstaan: 

a. soort object;  

b. model- en typebeschrijving;  

c. voertuig identificatienummer, framenummer, motornummer, hull identification number, craft identification number of andere zichtbare kenmerken van het object;  

d. naam, adres, woonplaats en telefoonnummer van degene die aangifte heeft gedaan van de diefstal, verduistering of vermissing van een object als bedoeld in het eerste lid;  

e. datum van de diefstal, verduistering of vermissing;  

f. plaats van aangifte, en  

g. proces-verbaalnummer van de aangifte.     

### Artikel  2  

####Verstrekking van gegevens

1.  Uit het register van mobiele objecten worden op door de Dienst Wegverkeer te bepalen wijze gegevens verstrekt aan: 

a. de politiekorpsen binnen Nederland, ten behoeve van de opsporing van gestolen, verduisterde en vermiste mobiele objecten alsmede het traceren van de eigenaar van de mobiele objecten;  

b. de Stichting Aanpak Voertuigcriminaliteit, ten behoeve van het formuleren van strategisch beleid op nationaal- en internationaal niveau met betrekking tot gestolen of vermiste mobiele objecten;  

c. de Stichting Verzekeringsbureau Voertuigcriminaliteit, ten behoeve van schade-afwikkeling, fraudebestrijding en criminaliteitsbestrijding met betrekking tot gestolen of vermiste mobiele objecten.     

### Artikel  3  

####Inwerkingtreding

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst.  

### Artikel  4  

####Citeertitel

Deze regeling wordt aangehaald als: Regeling mobiele-objectenregister.  
Deze regeling zal met toelichting in de Staatscourant worden geplaatst.  

De 
Minister van Verkeer en Waterstaat, 
C.M.P.S.Eurlings   
