<meta http-equiv='Content-Type' content='text/html; charset=utf-8' />

##Regeling houdende regels betreffende de bestelling, het transport en de beveiliging van rijbewijzen en wijziging van enkele regelingen op het gebied van de rijbewijsreglementering (Regeling bestelling, transport en beveiliging rijbewijzen)

De Minister van Verkeer en Waterstaat,  
Gelet op de [artikelen 107, derde lid](../../../../../../../../wet/wegenverkeerswet/1994/BWBR0006622/README.md), en [116, tweede lid, van de Wegenverkeerswet 1994](../../../../../../../../wet/wegenverkeerswet/1994/BWBR0006622/README.md) en [119, derde lid](../../../../../../../../AMvB/reglement/rijbewijzen/BWBR0008074/README.md), [120](../../../../../../../../AMvB/reglement/rijbewijzen/BWBR0008074/README.md) en [122, eerste en tweede lid, van het Reglement rijbewijzen](../../../../../../../../AMvB/reglement/rijbewijzen/BWBR0008074/README.md);
Besluit:    

### Artikel  1  

####De bevoegdheid tot het bestellen en in ontvangst nemen van rijbewijzen

1.  Bevoegd tot het bestellen van rijbewijzen zijn: 

a. de burgemeesters van de gemeenten in Nederland;  

b. de directie van de Dienst Wegverkeer.     
2.  De personen of het orgaan, bedoeld in het eerste lid, machtigen ieder: 

a. ten minste twee personen om namens hen bestellingen te doen en  

b. ten minste twee personen om leveringen van die bestellingen in ontvangst te nemen.     

### Artikel  2  

####De aanmelding en registratie van de tot het bestellen en in ontvangst nemen bevoegde personen

1.  De aanmelding en registratie van de tot het bestellen van rijbewijzen bevoegde personen vindt plaats bij de Dienst Wegverkeer. De aanmelding geschiedt schriftelijk met gebruikmaking van een daartoe bij de Dienst Wegverkeer verkrijgbaar formulier.   
2.  De aanmelding en registratie van de tot het in ontvangst nemen van rijbewijzen bevoegde personen vindt plaats bij de leverancier. De aanmelding geschiedt schriftelijk met gebruikmaking van een daartoe bij de leverancier verkrijgbaar formulier.   

### Artikel  3  

####De bestelling

1.  Bestelling van rijbewijzen vindt uitsluitend plaats door het elektronisch versturen van een aanvraag voorzien van de gegevens van de aanvrager en de gegevens van het rijbewijs door de tot afgifte van rijbewijzen bevoegde autoriteit naar de Dienst Wegverkeer die de aanvraag in het rijbewijzenregister regi⁠streert en, voorzien van een rijbewijsnummer, een aanvraagnummer en de adresgegevens van de afgiftelocatie, elektronisch doorstuurt naar de leverancier.   
2.  Indien de aanvraag door een persoon zonder vaste woon- of verblijfplaats of door een buitenlandse student wonende in Nederland wordt ingediend, wordt het aanvraagformulier, voorzien van de gegevens van de aanvrager en de gegevens van het rijbewijs, door de tot afgifte van rijbewijzen bevoegde autoriteit in afwijking van het eerste lid per post naar de Dienst Wegverkeer gezonden. De Dienst Wegverkeer controleert de gegevens, registreert de aanvraag in het rijbewijzenregister en stuurt de aanvraag, voorzien van een rijbewijsnummer, een aanvraagnummer en de adresgegevens van de afgiftelocatie, elektronisch door naar de leverancier.   
3.  Indien de bestelling een spoedaanvraag betreft, wordt dat bij de aanvraag vermeld.   
4.  Zodra de leverancier de aanvraag heeft ontvangen, stuurt hij een elektronische ontvangstbevestiging naar de Dienst Wegverkeer waarin is vermeld of de bestelling een reguliere aanvraag of een spoedaanvraag betreft.   
5.  Nadat de leverancier het aangevraagde rijbewijs heeft geproduceerd, stuurt hij een elektronische gereedmelding aan de Dienst Wegverkeer die deze doorstuurt naar de afgiftelocatie.   

### Artikel  4  

####Het transport en de aflevering van bestelde rijbewijzen

1.  De bestelde rijbewijzen worden maximaal vier werkdagen na ontvangst van de in artikel 3 bedoelde aanvraag vóór 9.00 uur bij de in de aanvraag genoemde afgiftelocatie afgeleverd. Indien de bestelling een spoedaanvraag betreft, die op een werkdag vóór 16.00 uur door de leverancier is ontvangen, wordt het aangevraagde rijbewijs de volgende werkdag vóór 9.00 uur bij de in de aanvraag genoemde afgiftelocatie afgeleverd.   
2.  De leverancier zorgt voor de aflevering van de bestelde rijbewijzen door middel van een beveiligd transport.   
3.  De tot het in ontvangst nemen van de bestelde rijbewijzen bevoegde persoon legitimeert zich met een geldig identiteitsdocument als bedoeld in [artikel 1, eerste lid, onder 1°, 2° of 3°, van de Wet op de identificatieplicht](../../../../../../../../wet/wet/op/de/identificatieplicht/BWBR0006297/README.md), dan wel met een geldig rijbewijs.   
4.  Bij aflevering kan de tot het in ontvangst nemen bevoegde persoon de transporteur verplichten zich te identificeren met een geldig identiteitsdocument als bedoeld in [artikel 1, eerste lid, onder 1°, 2° of 3°, van de Wet op de identificatieplicht](../../../../../../../../wet/wet/op/de/identificatieplicht/BWBR0006297/README.md), dan wel met een geldig rijbewijs, en een identificatiebewijs van de leverancier.   
5.  De aflevering van de bestelde rijbewijzen vindt plaats in de ruimte waarin de in [artikel 125 van het Reglement rijbewijzen](../../../../../../../../AMvB/reglement/rijbewijzen/BWBR0008074/README.md) bedoelde voorziening is geplaatst.   
6.  Indien aflevering op de in het vijfde lid bedoelde wijze niet mogelijk of niet doelmatig is, vindt aflevering plaats in een voor het publiek afgesloten ruimte, zo dicht mogelijk bij de in dat lid bedoelde voorziening.   
7.  De tot het in ontvangst nemen bevoegde persoon controleert in het bijzijn van de transporteur de zending, alsmede de verzegeling daarvan.   
8.  Indien de tot het in ontvangst nemen bevoegde persoon beschadigingen van de zending constateert, wordt hiervan een aantekening gemaakt op het bewijs van ontvangst en wordt dat met proces-verbaal aan de Dienst Wegverkeer medegedeeld. Een afschrift van het proces-verbaal blijft bij de afgiftelocatie.   
9.  Van de aflevering wordt een bewijs van ontvangst in tweevoud opgesteld die bij aflevering worden ondertekend door de tot het in ontvangst nemen bevoegde persoon.   
10.  Een exemplaar van het bewijs van ontvangst wordt na invulling en ondertekening aan de transporteur overhandigd.   
11.  Indien de persoon die de bestelde rijbewijzen in ontvangst neemt, zich niet of niet voldoende kan legitimeren, dan wel indien onvoldoende zekerheid bestaat met betrekking tot zijn bevoegdheid tot het in ontvangst nemen van die bestelling, dan wel indien om enige andere reden, naar het oordeel van de transporteur een veilige aflevering niet mogelijk is, draagt de transporteur de bestelling niet over.   
12.  Indien, als gevolg van een van de in het elfde lid bedoelde omstandigheden, geen levering van de bestelling plaats heeft, wordt de desbetreffende bestelling op een ander tijdstip opnieuw aangeboden.   

### Artikel  5  

####Het inklaren van de ontvangen rijbewijzen

1.  Na de aflevering van de rijbewijzen controleert de tot het in ontvangst nemen bevoegde persoon of de levering overeenstemt met de in artikel 3, vijfde lid, bedoelde gereedmelding en of de geleverde rijbewijzen juist en onbeschadigd zijn.   
2.  De afgeleverde rijbewijzen worden op de dag van aflevering in het rijbewijzenregister geregistreerd.   
3.  Afwijkingen tussen de geleverde rijbewijzen en de gereedmelding worden terstond geregistreerd in het rijbewijzenregister.   

### Artikel  6  

####Terugzenden van onjuist vervaardigde dan wel onjuist afgeleverde rijbewijzen

Rijbewijzen met productiefouten of beschadigingen, rijbewijzen bestemd voor een andere afgiftelocatie en rijbewijzen die te laat geleverd zijn en waarvoor een nieuwe aanvraag naar de Dienst Wegverkeer is verzonden, worden terstond na constatering dat het onjuist vervaardigde dan wel onjuist afgeleverde rijbewijzen zijn, aangetekend met proces-verbaal naar de Dienst Wegverkeer gezonden. Een afschrift van het proces-verbaal blijft bij de afgiftelocatie.  

### Artikel  7  

####Niet ontvangen rijbewijzen

Indien bij de afgiftelocatie rijbewijzen niet zijn ontvangen die blijkens de gereedmelding zijn verzonden, wordt dat met proces-verbaal aan de Dienst Wegverkeer medegedeeld. Een afschrift van het proces-verbaal blijft bij de afgiftelocatie.  

### Artikel  8  

####Terugzenden van niet uitgereikte rijbewijzen

Rijbewijzen die niet binnen drie maanden na de datum waarop het besluit tot afgifte is genomen, zijn uitgereikt, worden aangetekend met proces-verbaal naar de Dienst Wegverkeer gezonden. Een afschrift van het proces-verbaal blijft bij de afgiftelocatie.  

### Artikel  9  

####Procesbeschrijvingen

De tot afgifte van rijbewijzen bevoegde autoriteiten nemen bij de aanvraag en afgifte van rijbewijzen de procesbeschrijvingen rijbewijzen in acht die als bijlagen 1 tot en met 6 bij deze regeling zijn opgenomen.  

### Artikel  10  

####Aanvraagformulieren

De tot afgifte van rijbewijzen bevoegde autoriteiten maken voor de aanvraag van rijbewijzen gebruik van aanvraagformulieren die op de door de Dienst Wegverkeer te bepalen wijze ter beschikking worden gesteld.  

### Artikel  11  

####Vernietiging van rijbewijzen

1.  Een rijbewijs wordt definitief aan het verkeer onttrokken door het zodanig te vernietigen dat reconstructie van het rijbewijs niet meer mogelijk is.   
2.  De vernietiging wordt door middel van een proces-verbaal aan de Dienst Wegverkeer medegedeeld. Een afschrift van het proces-verbaal blijft bij de afgiftelocatie.   

### Artikel  12  

####Intrekking van de Regeling bestelling rijbewijzen

De [Regeling bestelling rijbewijzen](../../../../../../../../ministeriele-regeling/regeling/bestelling/rijbewijzen/BWBR0010553/README.md) wordt ingetrokken.  

### Artikel  13  

####Wijziging van de Regeling vaststelling modellen rijbewijzen

Wijzigt de Regeling vaststelling modellen rijbewijzen.   

### Artikel  14  

####Wijziging van de Regeling coderingen beperkingen rijbevoegdheid

Wijzigt de Regeling coderingen beperkingen rijbevoegdheid.   

### Artikel  15  

####Wijziging van de Regeling omwisseling niet-Nederlandse rijbewijzen

Wijzigt de Regeling omwisseling niet-Nederlandse rijbewijzen.   

### Artikel  16  

####Wijziging van de Regeling afdracht vergoeding afgifte rijbewijzen

Wijzigt de Regeling afdracht vergoeding afgifte rijbewijzen.   

### Artikel  17  

####Wijziging van de Regeling eisen praktijkexamens rijbewijscategorie A

Wijzigt de Regeling eisen praktijkexamens rijbewijscategorie A.   

### Artikel  18  

####Wijziging van de Regeling eisen praktijkexamens rijbewijscategorie B en E bij B

Wijzigt de Regeling eisen praktijkexamens rijbewijscategorie B en E bij B.   

### Artikel  19  

####Wijziging van de Regeling eisen praktijkexamens rijbewijscategorie C en E bij C

Wijzigt de Regeling eisen praktijkexamens rijbewijscategorie C en E bij C.   

### Artikel  20  

####Wijziging van de Regeling eisen praktijkexamens rijbewijscategorie D en E bij D

Wijzigt de Regeling eisen praktijkexamens rijbewijscategorie D en E bij D.   

### Artikel  21  

####Wijziging van de Regeling eisen pasfoto’s

Wijzigt de Regeling eisen pasfoto’s.   

### Artikel  22  

####Citeertitel

Deze regeling wordt aangehaald als: Regeling bestelling, transport en beveiliging rijbewijzen.  

### Artikel  23  

####Inwerkingtreding

Deze regeling treedt in werking op het tijdstip waarop artikel I, onderdelen A, B, C, D tot en met F, G, H tot en met K, L, M, N, O, P en Pa, van de wet van 28 juni 2006 tot wijziging van de Wegenverkeerswet 1994 in verband met de wijziging in de procedure betreffende de aanvraag en afgifte van rijbewijzen (Stb. 321) in werking treedt.  
Deze regeling zal met de toelichting in de Staatscourant worden geplaatst, met uitzondering van de bijlagen 1 tot en met 6 die ter inzage worden gelegd bij het Ministerie van Verkeer en Waterstaat te Den Haag.  

De 
Minister van Verkeer en Waterstaat, 
K.M.H.Peijs  

### Bijlage  1  

Ligt ter inzage bij het Ministerie van Verkeer en Waterstaat.  

### Bijlage  2  

Ligt ter inzage bij het Ministerie van Verkeer en Waterstaat.  

### Bijlage  3  

####Procesbeschrijving Omwisseling buitenlands rijbewijs

Ligt ter inzage bij het Ministerie van Verkeer en Waterstaat.  

### Bijlage  4  

Ligt ter inzage bij het Ministerie van Verkeer en Waterstaat.  

### Bijlage  5  

Ligt ter inzage bij het Ministerie van Verkeer en Waterstaat.  

### Bijlage  6  

Ligt ter inzage bij het Ministerie van Verkeer en Waterstaat.  

### Bijlage  7  

![240507](http://wetten.overheid.nl/Illustration/240507)

### Bijlage  8  

![240508](http://wetten.overheid.nl/Illustration/240508)

### Bijlage  9  

![240509](http://wetten.overheid.nl/Illustration/240509)

### Bijlage  10  

![240510](http://wetten.overheid.nl/Illustration/240510)

### Bijlage  11  

![240511](http://wetten.overheid.nl/Illustration/240511)

### Bijlage  12  

![240512](http://wetten.overheid.nl/Illustration/240512)

### Bijlage  13  

![240513](http://wetten.overheid.nl/Illustration/240513)

### Bijlage  14  

![240514](http://wetten.overheid.nl/Illustration/240514)

### Bijlage  15  

![240516](http://wetten.overheid.nl/Illustration/240516)
![240516](http://wetten.overheid.nl/Illustration/240516)

