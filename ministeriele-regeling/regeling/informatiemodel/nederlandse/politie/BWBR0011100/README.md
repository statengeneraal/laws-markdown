<meta http-equiv='Content-Type' content='text/html; charset=utf-8' />

##Regeling Informatiemodel Nederlandse Politie

De Minister van Binnenlandse Zaken en Koninkrijksrelaties en de Minister van Justitie,  
Gelet op [artikel 17, derde lid, van het Besluit beheer regionale politiekorpsen](../../../../../../AMvB/besluit/beheer/regionale/politiekorpsen/BWBR0006560/README.md);
Besluiten;    

### Artikel  1  

Ten behoeve van een uniforme aanlevering van gegevens over de werkdruk en taakuitvoering door de regionale politiekorpsen aan de Minister van Binnenlandse Zaken en Koninkrijksrelaties, als bedoeld in [artikel 17, eerste lid, van het Besluit beheer regionale politiekorpsen](../../../../../../AMvB/besluit/beheer/regionale/politiekorpsen/BWBR0006560/README.md) wordt het in de bijlage bij deze regeling opgenomen Informatiemodel Nederlandse Politie vastgesteld.  

### Artikel  2  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst.  

### Artikel  3  

Deze regeling wordt aangehaald als: Regeling Informatiemodel Nederlandse Politie.  
Deze regeling zal met toelichting in de Staatscourant worden geplaatst met uitzondering van de bijlage, die ter inzage wordt gelegd bij het Ministerie van Binnenlandse Zaken en Koninkrijksrelaties.   

De 
Minister van Binnenlandse Zaken en Koninkrijksrelaties, 
A.Peper 

De 
Minister van Justitie,
A.H.Korthals    
