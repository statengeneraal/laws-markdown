<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 17 januari 2006, nr. VGP/VL 2650539, houdende de Warenwetregeling procedures registratie en erkenning van levensmiddelenbedrijven

De Minister van Volksgezondheid, Welzijn en Sport,  
Gelet op de [artikelen 3, vierde lid](../../../../../../../../../AMvB/warenwetbesluit/hygiëne/van/levensmiddelen/BWBR0018823/README.md), en [10, van het Warenwetbesluit hygiëne van levensmiddelen](../../../../../../../../../AMvB/warenwetbesluit/hygiëne/van/levensmiddelen/BWBR0018823/README.md);
Besluit:    

### Artikel  1  

In deze regeling wordt verstaan onder: 

a. verordening (EG) 178/2002: verordening (EG) nr. 178/2002 van het Europees Parlement en de Raad van de Europese Unie van 28 januari 2002 tot vaststelling van de algemene beginselen en voorschriften van de levensmiddelenwetgeving, tot oprichting van een Europese Autoriteit voor voedselveiligheid en tot vaststelling van procedures voor voedselveiligheidsaangelegenheden (PbEG L 31);  

b. exploitant van een levensmiddelenbedrijf: natuurlijke persoon of rechtspersoon als bedoeld in artikel 3, derde lid, van verordening (EG) 178/2002;  

c. stadia van de productie, verwerking en distributie: stadia als bedoeld in artikel 3, zestiende lid, van verordening (EG) 178/2002;  

d. primaire productie: productie, fokken en telen als bedoeld in artikel 3, zeventiende lid, van verordening (EG) 178/2002;  

e. verordening (EG) 852/2004: verordening (EG) nr. 852/2004 van het Europees Parlement en de Raad van de Europese Unie van 29 april 2004 inzake levensmiddelenhygiëne (PbEU L 139 en 226);  

f. verordening (EG) 853/2004: verordening (EG) nr. 853/2004 van het Europees Parlement en de Raad van de Europese Unie van 29 april 2004 houdende vaststelling van specifieke hygiënevoorschriften voor levensmiddelen van dierlijke oorsprong (PbEU L 139 en 226);  

g. verordening (EG) 882/2004: verordening (EG) nr. 882/2004 van het Europees Parlement en de Raad van de Europese Unie van 29 april 2004 inzake officiële controles op de naleving van de wetgeving inzake diervoeders en levensmiddelen en de voorschriften inzake diergezondheid en dierenwelzijn (PbEU L 165 en 191);  

h. VWA: de Voedsel en Waren Autoriteit;  

i. KvK-nummer: het nummer waaronder een bedrijf geregistreerd is bij de Kamer van Koophandel;  

j. het COKZ: de stichting Centraal Orgaan voor Kwaliteitsaangelegenheden in de Zuivel;  

k. het CPE: de stichting Controlebureau voor Pluimvee, Eieren en Eiproducten.    

### Artikel  2  

1.  De exploitant van een levensmiddelenbedrijf verstrekt aan de VWA ter uitvoering van artikel 6, tweede lid, eerste volzin, van verordening (EG) 852/2004, ten aanzien van elke inrichting die onder zijn beheer enigerlei activiteit uitvoert in de stadia van de productie, verwerking en distributie van levensmiddelen, de volgende informatie: 

a. naam, adres en vestigingsplaats;  

b. het eventuele e-mail adres;  

c. het KvK-nummer;  

d. de bedrijfslocatie; en  

e. de kernactiviteiten.     
2.  De in het eerste lid bedoelde informatie wordt door de exploitant verstrekt door het in de bijlage bedoelde registratieformulier al dan niet digitaal in te vullen, te ondertekenen en in te leveren bij de VWA. Dit formulier is verkrijgbaar bij de VWA.   
3.  De VWA bevestigt aan de desbetreffende exploitant schriftelijk dan wel per e-mail de ontvangst van in dit artikel bedoelde informatie, uiterlijk tien werkdagen nadat de informatie door de VWA is ontvangen.   

### Artikel  3  

1.  De exploitant van een levensmiddelenbedrijf wordt geacht voldaan te hebben aan artikel 2 voor zover ten aanzien van een inrichting de in artikel 2 bedoelde informatie bekend is bij: 

a. het Hoofdbedrijfschap Detailhandel;  

b. het Hoofdbedrijfschap Ambachten;  

c. het Hoofdbedrijfschap Agrarische Groothandel Groenten en Fruit;  

d. het Bedrijfschap Horeca en Catering;  

e. de Productschappen Vee, Vlees en Eieren;  

f. het Productschap Vis;  

g. de Stichting Nationale en Internationale Wegvervoer Organisatie;  

h. de Vereniging Nederlandse Cateringorganisaties;  

i. de Stichting Centraal Orgaan voor Kwaliteitsaangelegenheden in de Zuivel;  

j. voor zover het een gezondheidsinstelling betreft, het Ministerie van Volksgezondheid, Welzijn en Sport;  

k. voor zover het een onderwijsinstelling betreft, het Ministerie van Onderwijs, Cultuur en Wetenschap; of  

l. voor zover het een agrarische onderneming betreft, het Ministerie van Landbouw, Natuur en Voedselkwaliteit.     
2.  De VWA deelt een in het eerste lid bedoelde exploitant schriftelijk of per e-mail mede ten aanzien van welke inrichting of inrichtingen de in artikel 2 bedoelde informatie reeds in het bezit is van de VWA.   

### Artikel  4  

1.  De exploitant van een levensmiddelenbedrijf die wil bewerkstelligen dat een door hem beheerde inrichting erkend wordt op de voet van artikel 6, derde lid, van verordening (EG) 852/2004, dient een daartoe strekkend verzoek in bij: 

a. het COKZ, voor zover in de desbetreffende inrichting handelingen worden verricht waarvoor bijlage III, sectie IX, van verordening (EG) 853/2004 voorschriften bevat;  

b. het CPE, voor zover in de desbetreffende inrichting handelingen worden verricht waarvoor bijlage III, sectie X, van verordening (EG) 853/2004 voorschriften bevat;  

c. de VWA, voor zover in de desbetreffende inrichting handelingen worden verricht waarvoor bijlage III, sectie V, VI, VII, VIII, XI, XII, XIII, XIV of XV, van verordening (EG) 853/2004, voorschriften bevat; of  

d. het COKZ, onderscheidenlijk het CPE of de VWA, voor zover in de desbetreffende inrichting handelingen wordt verricht waarop zowel de onderdelen a en b, b en c, of a en c van toepassing zijn.     
2.  Uiterlijk tien werkdagen na ontvangst van een in het eerste lid bedoeld verzoek, neemt het COKZ onderscheidenlijk het CPE of de VWA contact op met de desbetreffende exploitant voor het maken van een afspraak voor een bezoek ter plaatse, bedoeld in artikel 31, tweede lid, onder b, van verordening (EG) 882/2004.   

### Artikel  5  

Deze regeling treedt in werking met ingang van de tweede dag na de dagtekening van de Staatscourant waarin zij wordt geplaatst.  

### Artikel  6  

Deze regeling wordt aangehaald als: Warenwetregeling procedures registratie en erkenning van levensmiddelenbedrijven.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
J.F.Hoogervorst  

### Bijlage  

Deze bijlage behoort bij artikel 2, tweede lid.   ![209037](http://wetten.overheid.nl/Illustration/209037)

