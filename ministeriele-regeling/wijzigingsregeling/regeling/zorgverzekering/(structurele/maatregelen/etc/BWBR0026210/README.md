<meta http-equiv='Content-Type' content='text/html; charset=utf-8' />

##Regeling van de Minister van Volksgezondheid, Welzijn en Sport van 19 juli 2009, nr. Z/VV-2944170, houdende wijziging van de Regeling zorgverzekering, ter nadere invulling van de maatregelen om wanbetalers voor hun zorgverzekering te laten betalen

De Minister van Volksgezondheid, Welzijn en Sport,  
Gelet op de [artikelen 18e, derde lid](../../../../../../../../wet/zorgverzekeringswet/BWBR0018450/README.md), [18f, vierde lid](../../../../../../../../wet/zorgverzekeringswet/BWBR0018450/README.md) en [34a, derde lid, van de Zorgverzekeringswet](../../../../../../../../wet/zorgverzekeringswet/BWBR0018450/README.md) en [artikel IX, zesde lid, van de wet van 18 juli 2009 tot wijziging van de Zorgverzekeringswet, de Wet op de zorgtoeslag en enige andere wetten, houdende maatregelen om ook wanbetalers voor hun zorgverzekering te laten betalen (structurele maatregelen wanbetalers zorgverzekering)](../../../../../../../../wet/wijzigingswet/zorgverzekeringswet/wet/op/de/zorgtoeslag/enz./(structurele/etc/BWBR0026276/README.md);
Besluit:    

### Artikel  I  

Wijzigt de Regeling zorgverzekering.   

### Artikel  II  

1.  De zorgverzekeraars verrichten meldingen als bedoeld in [artikel 18c van de Zorgverzekeringswet](../../../../../../../../wet/zorgverzekeringswet/BWBR0018450/README.md) volgens een door het College zorgverzekeringen vast te stellen schema.   
2.  Indien een zorgverzekeraar ten aanzien waarvan het College zorgverzekeringen eerder heeft vastgesteld dat deze in staat is aan het gestelde bij de [artikelen 18a](../../../../../../../../wet/zorgverzekeringswet/BWBR0018450/README.md), [18b](../../../../../../../../wet/zorgverzekeringswet/BWBR0018450/README.md) en [18c van de Zorgverzekeringswet](../../../../../../../../wet/zorgverzekeringswet/BWBR0018450/README.md) en ten aanzien waarvan derhalve [artikel 3.23, tweede lid](../../../../../../../../ministeriele-regeling/regeling/zorgverzekering/BWBR0018715/README.md), gold, desondanks niet in staat blijkt de meldingen, bedoeld in [artikel 18c](../../../../../../../../wet/zorgverzekeringswet/BWBR0018450/README.md), volgens het door het College zorgverzekeringen vast te stellen schema te verrichten, wordt de bijdrage, bedoeld in [artikel 3.23](../../../../../../../../ministeriele-regeling/regeling/zorgverzekering/BWBR0018715/README.md), in afwijking van het tweede lid van dat artikel, totdat [artikel 6.5.4](../../../../../../../../ministeriele-regeling/regeling/zorgverzekering/BWBR0018715/README.md) van toepassing wordt, vastgesteld op het bedrag, bedoeld in [artikel 3.23, eerste lid](../../../../../../../../ministeriele-regeling/regeling/zorgverzekering/BWBR0018715/README.md).   
3.  Indien een zorgverzekeraar ter zake van een zorgverzekering recht heeft op een bijdrage als bedoeld in [artikel 3.24 van het Besluit zorgverzekering](../../../../../../../../AMvB/besluit/zorgverzekering/BWBR0018492/README.md) en [artikel 3.23](../../../../../../../../ministeriele-regeling/regeling/zorgverzekering/BWBR0018715/README.md) van deze regeling, vervalt dat recht met ingang van de dag waarop de periode aanvangt waarover voor dezelfde zorgverzekering een bijdrage als bedoeld in [artikel 6.5.4, eerste lid](../../../../../../../../ministeriele-regeling/regeling/zorgverzekering/BWBR0018715/README.md), wordt toegekend.   
4.  Geen recht op bijdragen als bedoeld in [artikel 3.24 van het Besluit zorgverzekering](../../../../../../../../AMvB/besluit/zorgverzekering/BWBR0018492/README.md) en [artikel 3.23](../../../../../../../../ministeriele-regeling/regeling/zorgverzekering/BWBR0018715/README.md) van deze regeling bestaat over perioden vanaf 1 oktober 2010.   

### Artikel  III  

Deze regeling treedt in werking met ingang van de dag waarop de [wet tot Wijziging van de Zorgverzekeringswet en de Wet op de zorgtoeslag, houdende maatregelen om ook wanbetalers voor hun zorgverzekering te laten betalen (structurele maatregelen wanbetalers zorgverzekering)](../../../../../../../../wet/wijzigingswet/zorgverzekeringswet/wet/op/de/zorgtoeslag/enz./(structurele/etc/BWBR0026276/README.md) in werking treedt.  
Deze regeling zal met de toelichting in de Staatscourant worden geplaatst.  

De 
Minister van Volksgezondheid, Welzijn en Sport, 
A.Klink   
