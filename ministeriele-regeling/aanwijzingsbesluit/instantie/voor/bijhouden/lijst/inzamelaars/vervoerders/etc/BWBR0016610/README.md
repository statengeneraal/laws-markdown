<meta http-equiv='Content-Type' content='text/html; charset=utf-8' />

##Aanwijzing van een instantie voor het bijhouden van de lijst van inzamelaars, vervoerders, handelaars en bemiddelaars, bedoeld in artikel 10.45, eerste lid, onder a, respectievelijk artikel 10.55, eerste lid, van de Wet milieubeheer

De Staatssecretaris van Volkshuisvesting, Ruimtelijke Ordening en Milieubeheer,  
Gelet op de [artikelen 10.45, derde en vierde lid](../../../../../../../../../../wet/wet/milieubeheer/BWBR0003245/README.md), en [10.55, derde lid, van de Wet milieubeheer](../../../../../../../../../../wet/wet/milieubeheer/BWBR0003245/README.md) en [artikel 10:3 van de Algemene wet bestuursrecht](../../../../../../../../../../wet/algemene/wet/bestuursrecht/BWBR0005537/README.md);
Besluit:    

### Artikel  1  

1.  Als instantie als bedoeld in [artikel 10.45, derde lid](../../../../../../../../../../wet/wet/milieubeheer/BWBR0003245/README.md), en [10.55, derde lid, van de Wet milieubeheer](../../../../../../../../../../wet/wet/milieubeheer/BWBR0003245/README.md) is aangewezen de Stichting Nationaal en Internationaal Wegvervoer Organisatie.   
2.  De in het eerste lid genoemde instantie draagt tevens zorg voor het namens de Minister van Volkshuisvesting, Ruimtelijke Ordening en Milieubeheer beëindigen van een vermelding op de lijst, in de gevallen, bedoeld in [artikel 6 van de Regeling inzamelaars, vervoerders, handelaars en bemiddelaars van afvalstoffen](../../../../../../../../../../ministeriele-regeling/regeling/inzamelaars/vervoerders/handelaars/en/bemiddelaars/van/etc/BWBR0016608/README.md).   

### Artikel  2  

Het [besluit van de Staatssecretaris van Volkshuisvesting, Ruimtelijke Ordening en Milieubeheer van 8 mei 2003](../../../../../../../../../../ministeriele-regeling/tijdelijke/aanwijzing/instantie/voor/en/mandaat/betreffende/de/handhaving/etc/BWBR0015055/README.md), nr. SAS 2003036924, houdende de tijdelijke aanwijzing van een instantie voor en mandaat betreffende de handhaving van de lijst van inzamelaars (Stcrt. 94) wordt ingetrokken.  

### Artikel  3  

Dit besluit treedt in werking op het tijdstip waarop het [Besluit inzamelen afvalstoffen](../../../../../../../../../../AMvB/besluit/inzamelen/afvalstoffen/BWBR0016530/README.md) in werking treedt.  
Dit besluit zal met de toelichting in de Staatscourant worden geplaatst.   

Den Haag 
13 april 2004    

De 
Staatssecretaris van Volkshuisvesting, Ruimtelijke Ordening en Milieubeheer
P.L.B.A. vanGeel    
