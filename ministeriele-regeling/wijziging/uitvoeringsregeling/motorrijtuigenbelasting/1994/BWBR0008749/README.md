<meta http-equiv='Content-Type' content='text/html; charset=utf-8' />

##Wijziging van de Uitvoeringsregeling motorrijtuigenbelasting 1994 en bepaling van de voorwaarden waaronder de tegemoetkoming in artikel VI van de Wet van 12 juni 1997 tot wijziging van de Wet op de motorrijtuigenbe-lasting 1994 en van enkele andere wetten in verband met herziening van de tariefstructuur voor vrachtauto’s (Stb. 245) kan worden verkregen

De Staatssecretaris van Financiën,  
Gelet op de [artikelen 7, tweede lid](../../../../../../wet/wet/op/de/motorrijtuigenbelasting/1994/BWBR0006324/README.md), en [37f van de Wet op de motorrijtuigenbelasting 1994](../../../../../../wet/wet/op/de/motorrijtuigenbelasting/1994/BWBR0006324/README.md), [artikel VI van de Wet van 12 juni 1997 tot wijziging van de Wet op de motorrijtuigenbelasting 1994 en van enkele andere wetten in verband met herziening van de tariefstructuur voor vrachtauto’s](../../../../../../wet/wijzigingswet/wet/op/de/motorrijtuigenbelasting/1994/enz./(herziening/van/etc/BWBR0008734/README.md) (Stb. 245) en [artikel 7a, onderdeel b, van het Uitvoeringsbesluit motorrijtuigenbe-lasting 1994](../../../../../../AMvB/uitvoeringsbesluit/motorrijtuigenbelasting/1994/BWBR0007311/README.md);
Besluit:    

### Artikel  I  

Wijzigt de Uitvoeringsregeling motorrijtuigenbelasting 1994.   

### Artikel  II  

1.  Het verzoek om toepassing van [artikel VI van de Wet van 12 juni 1997 tot wijziging van de Wet op de motorrijtuigenbelasting 1994 en van enkele andere wetten in verband met herziening van de tariefstructuur voor vrachtauto’s](../../../../../../wet/wijzigingswet/wet/op/de/motorrijtuigenbelasting/1994/enz./(herziening/van/etc/BWBR0008734/README.md) (Stb. 245) gaat vergezeld van 

a. een afschrift van het kentekenbewijs van de vrachtauto;  

b. een schriftelijke verklaring van de houder dat de koppelinrichting van de vrachtauto niet wordt gebruikt voor het voortbewegen van een aanhangwagen met een toegestane maximum massa van meer dan 750 kg; en  

c. een schriftelijke verklaring van de houder dat hij, alvorens de vrachtauto te verbinden met een aanhangwagen met een toegestane maximum massa van meer dan 750 kg, de inspecteur schriftelijk daarvan op de hoogte zal stellen.     
2.  De inspecteur beslist op het verzoek bij voor bezwaar vatbare beschikking.   
3.  De beschikking eindigt 

a. op verzoek van de houder;  

b. na de melding van de houder dat hij de vrachtauto zal verbinden met een aanhangwagen met een toegestane maximum massa van meer dan 750 kg; of  

c. met ingang van de dag dat de koppelinrichting definitief is verwijderd; doch ten laatste  

d. met ingang van 1 januari 1999 dan wel, indien een gedeelte van het tijdvak ligt na die datum, met ingang van het eerstvolgende tijdvak.     
4.  De inspecteur trekt de beschikking in indien hem is gebleken dat de vrachtauto op enig moment gedurende de looptijd van de beschikking is verbonden met een aanhangwagen met een toegestane maximum massa van meer dan 750 kg zonder dat dit tevoren aan hem is gemeld.   
5.  Het beëindigen of intrekken van de beschikking geschiedt bij voor bezwaar vatbare beschikking.   

### Artikel  III  

Deze regeling treedt in werking met ingang van 1 juli 1997.  
Deze regeling zal met toelichting in de Staatscourant worden geplaatst.   

De 
Staatssecretaris van Financiën, 
W.Vermeend    
