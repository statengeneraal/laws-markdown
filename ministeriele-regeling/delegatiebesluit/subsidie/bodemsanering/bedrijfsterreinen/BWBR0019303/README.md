<meta http-equiv='Content-Type' content='text/html; charset=utf-8' />

##Besluit van de Staatssecretaris van Volkshuisvesting, Ruimtelijke Ordening en Milieubeheer, 16 december 2005, nr. LMV 2005217168, tot het overdragen van de bevoegdheid tot het verstrekken van subsidie ten behoeve van de sanering van bedrijfsterreinen zoals geregeld in het Besluit financiële bepalingen bodemsanering

De Staatssecretaris van Volkshuisvesting, Ruimtelijke Ordening en Milieubeheer,  
Gelet op [artikel 76j, vierde lid, van de Wet bodembescherming](../../../../../../wet/wet/bodembescherming/BWBR0003994/README.md);
Besluit:    

### Artikel  1  

In dit besluit wordt verstaan onder: 

a. de wet: de [Wet bodembescherming](../../../../../../wet/wet/bodembescherming/BWBR0003994/README.md);  

b. het Besluit: [Besluit financiële bepalingen bodemsanering](../../../../../../AMvB/besluit/financiële/bepalingen/bodemsanering/BWBR0019285/README.md);  

c. bevoegd gezag bodemsanering: de colleges van gedeputeerde staten, dan wel de daarmee gelijkgestelde bestuursorganen op grond van [artikel 88 van de wet](../../../../../../wet/wet/bodembescherming/BWBR0003994/README.md).    

### Artikel  2  

Aan het bevoegd gezag bodemsanering worden de taken en bevoegdheden, waaronder de bevoegdheid tot het nemen van besluiten, overgedragen die de Minister van Volkshuisvesting, Ruimtelijke Ordening en Milieubeheer heeft op grond van [hoofdstuk 3](../../../../../../AMvB/besluit/financiële/bepalingen/bodemsanering/BWBR0019285/README.md) en de [artikelen 40](../../../../../../AMvB/besluit/financiële/bepalingen/bodemsanering/BWBR0019285/README.md) en [40a van het Besluit](../../../../../../AMvB/besluit/financiële/bepalingen/bodemsanering/BWBR0019285/README.md), met dien verstande dat deze bevoegdheid niet geldt voor het stellen van nadere regels bij ministeriële regeling.  

### Artikel  3  

Bij de uitvoering van de taken en bevoegdheden zoals genoemd in artikel 2 zijn [hoofdstuk 3](../../../../../../AMvB/besluit/financiële/bepalingen/bodemsanering/BWBR0019285/README.md) en de [artikelen 40](../../../../../../AMvB/besluit/financiële/bepalingen/bodemsanering/BWBR0019285/README.md) en [40a van het Besluit](../../../../../../AMvB/besluit/financiële/bepalingen/bodemsanering/BWBR0019285/README.md) van toepassing.  

### Artikel  4  

Dit besluit treedt in werking op het tijdstip waarop het Besluit in werking treedt.  

### Artikel  5  

Dit besluit wordt aangehaald als: Delegatiebesluit subsidie bodemsanering bedrijfsterreinen.  
Dit besluit zal met de toelichting in de Staatscourant worden geplaatst.   

Den Haag 
16 december 2005   

De 
Staatssecretaris van Volkshuisvesting, Ruimtelijke Ordening en Milieubeheer, 
P.L.B.A. vanGeel   
