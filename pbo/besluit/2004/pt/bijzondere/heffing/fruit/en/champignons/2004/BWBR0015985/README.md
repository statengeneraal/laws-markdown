<meta http-equiv='Content-Type' content='text/html; charset=utf-8' />

##Besluit van het Productschap Tuinbouw van 2 december 2003, houdende de vaststelling van de bedragen van de bestemmingsheffing ten behoeve van de teelt van fruit en champignons voor het jaar 2004 (Besluit 2004 PT bijzondere heffing fruit en champignons 2004)

HET BESTUUR VAN HET PRODUCTSCHAP TUINBOUW,  
gelet op artikel 4, tweede lid, van de Verordening PT bijzondere heffing fruit en champignons 2004;

gehoord de Sectorcommissie voor groenten en fruit d.d. 10 november 2003;
BESLUIT:    

### Artikel  1  

Voor de volgende, in het eerste lid van artikel 4 van de verordening PT bijzondere heffing fruit en champignons 2004 genoemde groepen, wordt de heffing voor het jaar 2004 als volgt vastgesteld:  

| --- | --- | --- |
|:---|:---|:---|
| Groep  | Omschrijving  | Bedrag  |
| 32  | cultuurgrond, in gebruik voor de teelt in de open grond van appelen  | € 72,95 per ha  |
| 33  | cultuurgrond, in gebruik voor de teelt in de open grond van peren  | € 108,30 per ha  |
| 34  | cultuurgrond, in gebruik voor de teelt in de open grond van klein fruit  | € 306,93 per ha  |
| 35  | cultuurgrond in gebruik voor de teelt in de open grond van overige pit- en steenvruchten  | € 164,06 per ha  |
| 36  | cultuurgrond, in gebruik voor de teelt in de open grond van akkerbouwmatig geteeld fruit  | € 32,40 per ha  |
| 60  | cultuurgrond, in gebruik voor de teelt onder glas van fruit  | € 7,48 per are  |
| 75  | cultuurgrond, in gebruik voor de teelt van champignons  | € 1,64 per m <sup>2</sup> teeltoppervlakte  |

### Artikel  2  

Dit besluit treedt in werking op de dag na publicatie in het Verordeningenblad Bedrijfsorganisatie en werkt terug tot en met 1 januari 2004.  

### Artikel  3  

Dit besluit wordt aangehaald als: Besluit 2004 PT bijzondere heffing fruit en champignons 2004.  
Dit besluit en de daarbij behorende toelichting wordt gepubliceerd in het Verordeningenblad Bedrijfsorganisatie   

Zoetermeer 
2 december 2003    

J. van der Veen  
voorzitter  

C. Kuijvenhoven  
secretaris     
