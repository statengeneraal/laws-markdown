<meta http-equiv='Content-Type' content='text/html; charset=utf-8' />

##Verordening van het Productschap Vee en Vlees van 9 juni 2004, houdende vaststelling van een bestemmingsheffing ten behoeve van het onderzoeks- en ontwikkelingsfonds vleesindustrie voor het jaar 2004 (Verordening heffing o & o fonds vleesindustrie (PVV) 2004)

Het bestuur van het Productschap Vee en Vlees;  
Gelet op [artikel 126 van de Wet op de bedrijfsorganisatie](../../../../../../../../../../../wet/wet/op/de/bedrijfsorganisatie/BWBR0002058/README.md), en de [artikelen 10](../../../../../../../../../../../AMvB/instellingsbesluit/productschap/vee/en/vlees/BWBR0016491/README.md) en [12 van het Instellingsbesluit Productschap Vee en Vlees](../../../../../../../../../../../AMvB/instellingsbesluit/productschap/vee/en/vlees/BWBR0016491/README.md);
Besluit:    

### Artikel  1  
Materieel uitgewerkt per 10-03-2007 

In deze verordening wordt verstaan onder:  

| --- | --- | --- | --- | --- |
|:---|:---|:---|:---|:---|
| a.  | onderneming:  | 1°  | slachterij, uitsnijderij of voorverpakker met een erkende inrichting als bedoeld in artikel 10 van Richtlijn 64/433/EEG van de Raad d.d. 26 juni 1964 inzake gezondheidsvraagstukken op het gebied van het intracommunautaire handelsverkeer in vers vlees (Pb EG L 121);  |
| --- | --- | 2°  | inleenbedrijf, als bedoeld in artikel 1b, tweede lid, van de CAO Vleessector, dat diensten levert ten behoeve van de onder 1° bedoelde ondernemingen op het terrein van be- of verwerking van vlees;  |
| b.  | ondernemer:  | een natuurlijke of rechtspersoon die een onderneming in stand houdt;  |
| c.  | werknemer:  | 1°  | een ieder die werkzaam is in een onderneming als bedoeld in sub a onder 1°, waaronder begrepen  |
| --- | --- | --- | –  | een ieder die een arbeidsovereenkomst in de zin van het Burgerlijk Wetboek is aangegaan met de ondernemer die de onderneming in stand houdt;  |
| --- | --- | --- | –  | alsmede diegene die als zelfstandige zonder personeel of als uitzendkracht werkzaam is in de onderneming;  |
| --- | --- | 2°  | een ieder die als inleenkracht werkzaamheden verricht in een onderneming als bedoeld onder 1 sub a onder 1° en een arbeidsovereenkomst in de zin van het Burgerlijk Wetboek is aangegaan met een ondernemer die een inleenbedrijf in stand houdt;  |
| d.  |  f.t.e.:  | fulltime-equivalent van de werknemer waarbij de fulltime-equivalent gemiddeld 36 uur per week bedraagt;  |
| e.  | o & o fonds vleesindustrie:  | het fonds als bedoeld in [artikel 2 van de Verordening o & o fonds vleesindustrie (PVV) 2003](../../../../../../../../../../../pbo/verordening/o/&/o/fonds/vleesindustrie/(pw)/2003/BWBR0015358/README.md).  |

### Artikel  2  
Materieel uitgewerkt per 10-03-2007 

Voor de toepassing van deze verordening geldt het bepaalde bij of krachtens de Verordening houdende bepalingen betreffende het opleggen van heffingen bij de producenten van vee en vlees en registratie van vleesgrossiers PVV 2003. 

### Artikel  3  
Materieel uitgewerkt per 10-03-2007 

1.  De ondernemer is voor het kalenderjaar 2004, ten behoeve van het o & o fonds vleesindustrie, op basis van het aantal werknemers dat op 1 april 2004 werkzaam is in de onderneming, een heffing verschuldigd van € 11,80 per f.t.e..   
2.  Het aantal werknemers dat op 1 april 2004 werkzaam is in de onderneming wordt door het productschap vastgesteld op basis van de verplichte opgave van het aantal werknemers, op het tijdstip, als bedoeld in [artikel 3, tweede lid, van de Verordening huishoudelijke heffing vleesindustrie (PVV) 2004](../../../../../../../../../../../pbo/verordening/huishoudelijke/heffing/vleesindustrie/(pvv)/2004/BWBR0016849/README.md).  

### Artikel  4  
Materieel uitgewerkt per 10-03-2007 

1.  Aan de ondernemer, die contributie heeft betaald als lid of indirect lid van een op grond van het derde lid aangewezen ondernemersorganisatie, wordt op zijn verzoek een aftrek toegestaan op het totaal aan heffing verschuldigde bedrag op grond van de [Verordening huishoudelijke heffing vleesindustrie (PVV) 2004](../../../../../../../../../../../pbo/verordening/huishoudelijke/heffing/vleesindustrie/(pvv)/2004/BWBR0016849/README.md), de Verordening heffing o & o fonds vleesindustrie (PVV) 2004 en de [Verordening heffing fonds sociale aangelegenheden vleesindustrie (PVV) 2004](../../../../../../../../../../../pbo/verordening/heffing/fonds/sociale/aangelegenheden/vleesindustrie/(pvv)/etc/BWBR0020614/README.md).   
2.  De aftrek beloopt 50% van het bedrag, dat de ondernemer als contributie aan de betreffende ondernemersorganisatie over het betrokken kalenderjaar heeft betaald tot ten hoogste de helft van hetgeen hij in totaal is verschuldigd aan heffing, op grond van de in het eerste lid genoemde heffingsverordeningen, over datzelfde betrokken kalenderjaar.   
3.  De in het eerste lid bedoelde ondernemersorganisatie wordt aangewezen door het bestuur, met inachtneming van het bepaalde in het [Besluit beleidsregels Bestuurskamer van de Sociaal-Economische Raad](../../../../../../../../../../../pbo/besluit/beleidsregels/bestuurskamer/BWBR0015680/README.md).  

### Artikel  5  
Materieel uitgewerkt per 10-03-2007 

Deze verordening treedt in werking met ingang van de tweede dag na de dag van dagtekening van het Verordeningenblad Bedrijfsorganisatie waarin zij wordt geplaatst. 

### Artikel  6  
Materieel uitgewerkt per 10-03-2007 

Deze verordening wordt aangehaald als: Verordening heffing o & o fonds vleesindustrie (PVV) 2004. 

Zoetermeer 
9 juni 2004   

J.J. Ramekers  
voorzitter  

S.B.M. Jongerius  
secretaris   Goedgekeurd door de Bestuurskamer van de Sociaal-Economische Raad bij besluit van 5 april 2006 en door de Minister van Landbouw, Natuur en Voedselkwaliteit mede namens de Minister van Sociale Zaken en Werkgelegenheid bij beschikking van 6 december 2006, nr. TRCJZ/2004/4552.    
