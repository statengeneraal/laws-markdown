<meta http-equiv='Content-Type' content='text/html; charset=utf-8' />

##Verordening d.d. 17 november 2004 van het Productschap Dranken, houdende de vaststelling bestemmingsheffing ten behoeve van het Gedistilleerd Informatiecentrum voor het jaar 2005 (Verordening bestemmingsheffing Gedistilleerd Informatiecentrum 2005)

Het bestuur van het Productschap Dranken,
Gelet op de [artikelen 95, tweede lid](../../../../../../../wet/wet/op/de/bedrijfsorganisatie/BWBR0002058/README.md) en [126 van de Wet op de Bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md) en de [artikelen 12](../../../../../../../AMvB/instellingsbesluit/productschap/dranken/BWBR0013660/README.md) en [14 van de Instellingsbesluit Productschap Dranken](../../../../../../../AMvB/instellingsbesluit/productschap/dranken/BWBR0013660/README.md);

Gezien het verzoek van de VIP, vereniging van Nederlandse Importeurs en Producenten van gedistilleerde dranken en het advies van de Commissie ex [artikel 5 lid 1 onder c van het Instellingsbesluit Productschap Dranken](../../../../../../../AMvB/instellingsbesluit/productschap/dranken/BWBR0013660/README.md);
besluit de navolgende verordening vast te stellen:
###§ 1 

####Begripsbepalingen

Materieel uitgewerkt per 31-12-2005 

###Artikel 1 
Materieel uitgewerkt per 31-12-2005 

In deze verordening wordt verstaan onder:

a.*ondernemer*: een natuurlijke of rechtspersoon, die een onderneming drijft als bedoeld in [artikel 3 lid 2 sub c van het Instellingsbesluit Productschap Dranken](../../../../../../../AMvB/instellingsbesluit/productschap/dranken/BWBR0013660/README.md);

b.*onderneming*: een onderneming waarin uit grondstoffen gedistilleerde en/of zwak gedistilleerde dranken worden bereid, voor de eerste maal beschikbaar komen, dan wel worden bereid anders dan uit grondstoffen en beschikbaar komen voor ge- of verbruik in Nederland;

b.*productschap*: het Productschap Dranken;

c.*bestuur*: het bestuur van het Productschap Dranken;

d.*commissie*: een orgaan als bedoeld in [artikel 88a van de Wet op de bedrijfsorganisatie](../../../../../../../wet/wet/op/de/bedrijfsorganisatie/BWBR0002058/README.md), hier: de Commissie voor Gedistilleerd ex [artikel 5 lid 1 c van het Instellingsbesluit Productschap Dranken](../../../../../../../AMvB/instellingsbesluit/productschap/dranken/BWBR0013660/README.md),

e.*secretaris*: de door het Bestuur aangestelde secretaris van de Commissie.

###Artikel 2 
Materieel uitgewerkt per 31-12-2005 

In deze verordening zijn de begripsbepalingen van de [Heffingsverordening Productschap Dranken/ Commissie voor gedistilleerd 2005](../../../../../../../pbo/heffingsverordening/productschap/dranken/commissie/voor/gedistilleerd/etc/BWBR0014296/README.md) van overeenkomstige toepassing.

###§ 2 

####Heffingen

Materieel uitgewerkt per 31-12-2005 

###Artikel 3 
Materieel uitgewerkt per 31-12-2005 

1. Aan de ondernemers die op of na de datum van inwerkingtreding van deze verordening een onderneming drijven als bedoeld in artikel 1, wordt voor het jaar 2005 een heffing opgelegd.
2. Doel van deze bestemmingsheffing is bevordering van de sociaal economische ontwikkeling van de gedistilleerdsector door middel van collectieve promotie en professionalisering van werkenden en ondernemingen in de sector.
3. De bestemmingsheffing wordt vastgesteld op € 0,25 per hectoliter in het verkeer gebrachte gedistilleerde dranken en/of zwak gedistilleerde dranken, omgerekend tot een sterkte van 100% vol.

###§ 3 

####Overige bepalingen

Materieel uitgewerkt per 31-12-2005 

###Artikel 4 
Materieel uitgewerkt per 31-12-2005 

De [artikelen 4 tot en met 7 van de Heffingsverordening Productschap Dranken/ Commissie voor gedistilleerd 2005](../../../../../../../pbo/heffingsverordening/productschap/dranken/commissie/voor/gedistilleerd/etc/BWBR0014296/README.md) van overeenkomstige toepassing

###Artikel 5 
Materieel uitgewerkt per 31-12-2005 

Deze verordening treedt in werking met ingang van de dag na die van afkondiging in het Verordeningenblad Bedrijfsorganisatie.

###Artikel 6 
Materieel uitgewerkt per 31-12-2005 

Deze verordening kan worden aangehaald als de Verordening bestemmingsheffing Gedistilleerd Informatiecentra 2005.

Groningen
17 november 2004

Namens het bestuur: 
P.Blauw
voorzitter

J.Schat
secretarisGoedgekeurd door de Bestuurskamer van de Sociaal-Economische Raad bij besluit van 6 januari 2005 en door de Minister van Economische Zaken bij beschikking van 17 februari 2005, nr. EP/MW 5000897.
