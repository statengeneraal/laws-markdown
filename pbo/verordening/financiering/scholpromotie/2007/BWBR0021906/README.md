<meta http-equiv='Content-Type' content='text/html; charset=utf-8' />

##Verordening van het Productschap Vis van 12 oktober 2006, houdende regels ter zake van de aan de onder het Productschap Vis ressorterende ondernemers op te leggen bestemmingsheffing ten behoeve van promotie voor schol voor het jaar 2007 (Verordening financiering scholpromotie 2007)

Het bestuur van het Productschap Vis;  
Gelet op de [artikelen 95](../../../../../../wet/wet/op/de/bedrijfsorganisatie/BWBR0002058/README.md) en [126 van de Wet op de bedrijfsorganisatie](../../../../../../wet/wet/op/de/bedrijfsorganisatie/BWBR0002058/README.md) en [artikel 7 van het Instellingsbesluit Productschap Vis](../../../../../../AMvB/instellingsbesluit/productschap/vis/BWBR0015163/README.md) (Stb. 2003, 253);

Gehoord de Commissie aanvoeraangelegenheden;
Besluit:    

### Artikel  1  

1.  In deze verordening wordt verstaan onder:  

| --- | --- | --- |
|:---|:---|:---|
|  *a.*   |  *Iinstellingsbesluit Productschap Vis:*   | [Besluit van 3 juni 2003, houdende instelling van een productschap voor ondernemingen op het gebied van de visserij, de be- en verwerking van vis en de handel in vis en visproducten](../../../../../../AMvB/instellingsbesluit/productschap/vis/BWBR0015163/README.md) (*Stb*. 2003, 253);  |
|  *b.*   |  *productschap:*   | het Productschap Vis, als bedoeld in [artikel 3 van het Instellingsbesluit Productschap Vis](../../../../../../AMvB/instellingsbesluit/productschap/vis/BWBR0015163/README.md);  |
|  *c.*   |  *bestuur:*   | het bestuur van het productschap;  |
|  *d.*   |  *voorzitter:*   | de voorzitter van het Productschap;  |
|  *e.*   |  *secretaris:*   | de secretaris van het Productschap;  |
|  *f.*   |  *ondernemer:*   | degene, die een onderneming drijft, waarvoor het Productschap is ingesteld;  |
|  *g.*   |  *schol:*   | verse of gekoelde vis behorende tot de soort schol (*Pleuronectes platessa*), al dan niet gestript;  |
|  *h.*   |  *aanvoerder:*   | de ondernemer die schol aanvoert met een in Nederland geregistreerd vissersvaartuig;  |
|  *i.*   |  *handelaar:*   | de ondernemer die schol koopt van een aanvoerder;  |
|  *j.*   |  *afslag:*   | een veiling van vis en/of visproducten;  |
|  *k.*   |  *fonds:*   | het fonds ingesteld krachtens [artikel 2, eerste lid, van de Verordening instelling van een fonds voor scholpromotie](../../../../../../pbo/verordening/instelling/van/een/fonds/voor/scholpromotie/BWBR0014055/README.md).  <sup> 1   Goedgekeurd door de Minister van Landbouw, Natuurbeheer en Visserij (thans geheten Landbouw, Natuur en Voedselkwaliteit) op 25-02-2003 en door de Sociaal-Economische Raad op 21-11-2002; gepubliceerd in Verordeningenblad Bedrijfsorganisatie d.d. 14-03-2003, nr. 19 VIS 5.    </sup> |

2.  Voor de toepassing van het bepaalde bij of krachtens deze verordening vindt het aanvoeren plaats op het tijdstip waarop het vissersvaartuig direct of indirect verbinding met de wal heeft gekregen.   

### Artikel  1a  

Onder het productschap ressorterende ondernemers zijn wegens de uitoefening van hun bedrijfsactiviteiten in de periode van 1 januari 2007 tot en met 31 december 2007 aan en ten behoeve van het productschap een heffing verschuldigd volgens de in de artikelen 2, 3 en 4 vermelde heffingsgrondslagen met de daarbij behorende tarieven. De berekening en de wijze van betaling vinden plaats, zoals in de [Verordening Algemene Bepalingen Productschap Vis 2006](../../../../../../pbo/verordening/algemene/bepalingen/productschap/vis/2006/BWBR0021756/README.md) is bepaald.  

### Artikel  2  

1.  Elke ondernemer is aan het productschap ten bate van het fonds een heffing verschuldigd wegens: 

a. het aanvoeren van schol met een in Nederland geregistreerd vissersvaartuig;  

b. het kopen van schol die is aangevoerd met een in Nederland geregistreerd vissersvaartuig.     
2.  De heffing wegens de handeling, bedoeld in het eerste lid, onderdeel a, bedraagt € 0,40 per 100 kg aangevoerde schol.   
3.  De heffing wegens de handeling, bedoeld in het eerste lid, onderdeel b, bedraagt € 0,40 per 100 kg aangekochte schol.   

### Artikel  3  

De heffing, bedoeld in artikel 2, is niet meer verschuldigd indien twee weken verstreken zijn nadat bij het productschap bekend is geworden dat de opbrengst van de heffing een bedrag van € 200.000,– overschrijdt.  

### Artikel  4  

1.  Deze verordening treedt in werking met ingang van 1 januari 2007. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 31 december 2006, treedt deze verordening in werking met ingang van de dag na de datum van uitgifte van het Verordeningenblad Bedrijfsorganisatie en werkt deze terug tot en met 1 januari 2007.   
2.  Deze verordening kan worden aangehaald als Verordening financiering scholpromotie 2007.   

Rijswijk 
12 oktober 2006   

B.J. Odink  
voorzitter  

W.G. van de Fliert  
secretaris   Goedgekeurd door de Bestuurskamer van de Sociaal-Economische Raad bij besluit van 7 december 2006 en door de Minister van Landbouw, Natuur en Voedselkwaliteit bij beschikking van 2 maart 2007, nr. TRCJZ/2006/3596.    
