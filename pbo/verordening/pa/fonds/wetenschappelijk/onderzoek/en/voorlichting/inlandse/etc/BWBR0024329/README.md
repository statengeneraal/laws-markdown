<meta http-equiv='Content-Type' content='text/html; charset=utf-8' />

##Verordening van het Productschap Akkerbouw van 5 juni 2008 houdende regels ter zake van het instellen van een fonds (Verordening PA fonds wetenschappelijk onderzoek en voorlichting inlandse granen 2008)

Het bestuur van het Productschap Akkerbouw;  
Gelet op de [artikelen 93](../../../../../../../../../../../wet/wet/op/de/bedrijfsorganisatie/BWBR0002058/README.md) en [123 van de Wet op de bedrijfsorganisatie](../../../../../../../../../../../wet/wet/op/de/bedrijfsorganisatie/BWBR0002058/README.md) en de [artikelen 8](../../../../../../../../../../../AMvB/instellingsbesluit/akkerbouwproductschappen/BWBR0016234/README.md) en [17 van het Instellingsbesluit akkerbouwproductschappen](../../../../../../../../../../../AMvB/instellingsbesluit/akkerbouwproductschappen/BWBR0016234/README.md);
Besluit:     
### ยง  1  

####Het fonds

### Artikel  1  

1.  Er is een Fonds wetenschappelijk onderzoek en voorlichting inlandse granen, dat deel uitmaakt van het vermogen van het Productschap Akkerbouw.   
2.  Het dagelijks bestuur van het productschap beheert dit fonds.   
3.  De baten van het fonds bestaan uit: 

a. de opbrengst van de heffing uit hoofde van de Heffingsverordening PA inlands graan;  

b. de van de middelen van het fonds gekweekte rente.     

### Artikel  2  

Ten laste van het fonds kan het bestuur van het productschap brengen: 

a. bijdragen in de financiering van aangelegenheden verband houdende met het optimaliseren van de teelt, opslag en verwerking van granen in Nederland;  

b. bijdragen ter financiering van voorlichting samenhangende met het onder a. genoemde doel;  

c. administratiekosten.    

### ยง  2  

####Slotbepalingen

### Artikel  3  

Deze verordening treedt in werking met ingang van 1 juli 2008. Indien het Verordeningenblad Bedrijfsorganisatie waarin deze verordening wordt geplaatst, wordt uitgegeven na 1 juli 2008, treedt zij in werking met ingang van de tweede dag na de dagtekening van dat Verordeningenblad Bedrijfsorganisatie en werkt terug tot en met 1 juli 2008.  

### Artikel  4  

Deze verordening wordt aangehaald als: Verordening PA fonds wetenschappelijk onderzoek en voorlichting inlandse granen 2008.  

Den Haag 
5 juni 2008   

Th.A.M. Meijer  
voorzitter  

M. Elema  
secretaris    
