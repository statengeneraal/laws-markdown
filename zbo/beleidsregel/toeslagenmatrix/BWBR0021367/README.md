<meta http-equiv='Content-Type' content='text/html; charset=utf-8' />

##Beleidsregel van De Nederlandsche Bank N.V. van 26 februari 2007, nr. TB/2007/00372/Sch, houdende regels omtrent artikel 95, eerste lid, van de Pensioenwet en artikel 103, eerste lid, van de Wet verplichte beroepspensioenregeling (Beleidsregel toeslagenmatrix)

De Nederlandsche Bank N.V.,  
Gelet op [artikel 95, eerste lid, van de Pensioenwet](../../../../wet/pensioenwet/BWBR0020809/README.md) en [artikel 103, eerste lid, van de Wet verplichte beroepspensioenregeling](../../../../wet/wet/verplichte/beroepspensioenregeling/BWBR0018831/README.md) en [artikel 36, derde lid, van het Besluit uitvoering Pensioenwet en Wet verplichte beroepspensioenregeling](../../../../AMvB/besluit/uitvoering/pensioenwet/en/wet/verplichte/beroepspensioenregeling/BWBR0020892/README.md);

Na overleg met representatieve organisaties;
Besluit:    

### Artikel  1  

In deze beleidsregel wordt onder toeslagenmatrix verstaan de matrix opgenomen in de bijlage bij deze beleidsregel.  

### Artikel  2  

Wanneer een pensioenfonds of beroepspensioenfonds bij de informatieverstrekking over de toeslagverlening geen gebruik maakt van de in de toeslagenmatrix opgenomen teksten, zal de Nederlandsche Bank N.V. het pensioenfonds of beroepspensioenfonds vragen aan te tonen dat sprake is van een consistent geheel tussen gewekte verwachtingen, financiering en het realiseren van voorwaardelijke toeslagen, als bedoeld in [artikel 95, eerste lid, van de Pensioenwet](../../../../wet/pensioenwet/BWBR0020809/README.md) dan wel [artikel 103, eerste lid, van de Wet verplichte beroepspensioenregeling](../../../../wet/wet/verplichte/beroepspensioenregeling/BWBR0018831/README.md).  

### Artikel  3  

Van een consistent geheel tussen gewekte verwachtingen, financiering en realiseren van voorwaardelijke toeslagen als bedoeld in [artikel 95, eerste lid, van de Pensioenwet](../../../../wet/pensioenwet/BWBR0020809/README.md) dan wel [artikel 103, eerste lid, van de Wet verplichte beroepspensioenregeling](../../../../wet/wet/verplichte/beroepspensioenregeling/BWBR0018831/README.md) is in ieder geval sprake wanneer een fonds voor al zijn pensioenregelingen de toeslagenmatrix consistent en consequent toepast en daarbij de informatieteksten uit deze matrix op de juiste wijze gebruikt.  

### Artikel  4  

Dit besluit treedt in werking met ingang van de tweede dag na dagtekening van de Staatscourant waarin het wordt geplaatst.  

### Artikel  5  

Dit besluit wordt aangehaald als: Beleidsregel toeslagenmatrix  
Dit besluit zal met de toelichting en de bijlage in de Staatscourant worden geplaatst.  

De Nederlandsche Bank N.V., 
D.E.Witteveen
Directeur  

### Bijlage  

![242156](http://wetten.overheid.nl/Illustration/242156)
![242157](http://wetten.overheid.nl/Illustration/242157)
![242158](http://wetten.overheid.nl/Illustration/242158)
![242159](http://wetten.overheid.nl/Illustration/242159)
![242160](http://wetten.overheid.nl/Illustration/242160)
![242161](http://wetten.overheid.nl/Illustration/242161)
![242162](http://wetten.overheid.nl/Illustration/242162)
![242163](http://wetten.overheid.nl/Illustration/242163)

