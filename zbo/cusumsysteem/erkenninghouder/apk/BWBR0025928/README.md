<meta http-equiv='Content-Type' content='text/html; charset=utf-8' />

##Cusumsysteem Erkenninghouder APK

De Directie van de Dienst Wegverkeer,  
Gelet op [artikel 37, van de Regeling Erkenning en keuringsbevoegdheid APK](../../../../../ministeriele-regeling/regeling/erkenning/en/keuringsbevoegdheid/apk/BWBR0025735/README.md);
Besluit:    

### Artikel  1  

In deze regeling wordt verstaan onder: 

a. *herkeuring:* steekproef als bedoeld in [artikel 86, eerste lid, van de Wegenverkeerswet 1994](../../../../../wet/wegenverkeerswet/1994/BWBR0006622/README.md), en het deskundigenonderzoek als bedoeld in [artikel 91 van de Wegenverkeerswet 1994](../../../../../wet/wegenverkeerswet/1994/BWBR0006622/README.md);  

b. *cusumsysteem:* het systeem van bonus- en strafpunten als bedoeld in [artikel 37, van de Regeling Erkenning en keuringsbevoegdheid APK](../../../../../ministeriele-regeling/regeling/erkenning/en/keuringsbevoegdheid/apk/BWBR0025735/README.md);  

c. *cusumbijdrage:* de bijdrage aan straf- en bonuspunten van een herkeuring;  

d. *cusumstand:* startwaarde vermeerderd met de som van bonus- en strafpunten van herkeuringen;  

e. *keuringseisen:* de permanente eisen als bedoeld in [hoofdstuk 5 van de Regeling Voertuigen](../../../../../ministeriele-regeling/regeling/voertuigen/BWBR0025798/README.md);  

f. *misser:* bij een herkeuring geconstateerd onjuist of vergeten afkeurpunt, adviespunt, reparatiepunt of reparatieadviespunt als bedoeld in [artikel 1 van de Regeling Erkenning en keuringsbevoegdheid APK](../../../../../ministeriele-regeling/regeling/erkenning/en/keuringsbevoegdheid/apk/BWBR0025735/README.md);  

g. *gradatie:* kwalificatie van een misser uitgedrukt in strafpunten bij toepassing van de keuringseisen;  

h. *klasse:* classificatie voor de kwaliteit van werken bij de toepassing van de keuringseisen door de erkenninghouder; de 3 klassen geven tevens een indicatie voor de kans op het aantal uit te voeren herkeuringen.    

### Artikel  2  

Het cusumsysteem Erkenninghouder APK wordt toegepast bij herkeuringen ten behoeve van het meten van de kwaliteit bij het toepassen van de keuringseisen.  

### Artikel  3  

1.  Gradaties worden ingedeeld in: 

a. gradatie 1: een misser die de verkeersveiligheid indirect beïnvloed, die 1 strafpunt oplevert;  

b. gradatie 2: een geringe milieu misser die 1,5 strafpunt oplevert;  

c. gradatie 3: een geringe misser die 1,5 strafpunt oplevert.  

d. gradatie 4: een ernstige misser die 3 strafpunten oplevert;  

e. gradatie 5: een kritieke misser waarbij sprake is van een apert onveilig voertuig die 3 strafpunten oplevert;     
2.  De cusumbijdrage wordt berekend aan de hand van de formule: totaal aantal strafpunten per herkeuring minus het bonuspunt van 0,4 punt.   

### Artikel  4  

1.  De erkenninghouder wordt geplaatst in: 

a. de normale klasse (N): 

1°. na het verlenen van de erkenning en na een tijdelijke intrekking van de erkenning, waarbij de startwaarde 4,5 is;  

2°. indien de cusumstand na de laatste 5 herkeuringen in de P-klasse kleiner is dan 7,5, waarbij de startwaarde de laatste cusumstand in de P-klasse is;  

3°. indien de cusumstand in de C-klasse groter of gelijk is aan 4,5 doch kleiner dan 7,5, waarbij de startwaarde de laatste cusumstand in de C-klasse is;    

b. de compensatie klasse (C) indien de cusumstand in de N-klasse kleiner of gelijk is aan 0, waarbij de startwaarde 0 is en waarna de cusumstand niet kleiner wordt dan 0;  

c. de penalty klasse (P), waarbij de startwaarde 4,5 is indien: 

1°. de cusumstand 7,5 of hoger is;  

2°. één afzonderlijke cusumbijdrage groter is dan 5;  

3°. de som van de cusumbijdragen van de laatste 5 herkeuringen groter is dan 5.       
2.  De kans op herkeuringen in genoemde klassen wordt bepaald door de verhouding N : C : P = 2 : 1 : 6.   
3.  Plaatsing in de C-klasse geeft aanleiding tot verminderd toezicht en plaatsing in de P-klasse tot verscherpt toezicht.   

### Artikel  5  

Een procedure tot intrekking van de erkenning wordt begonnen indien: 

a. in de P-klasse de volgende cusumstand wordt bereikt of overschreden: 

1°. na de eerste herkeuring 9,1;  

2°. na de tweede herkeuring 8,7;  

3°. na de derde herkeuring 8,3;  

4°. na de vierde herkeuring 7,9;  

5°. na de vijfde herkeuring 7,5;    

b. een misser van gradatie 5 wordt geconstateerd;  

c. één afzonderlijke cusumbijdrage 9,6 of hoger is;  

d. in een periode van 12 maanden driemaal plaatsing in de P-klasse heeft plaatsgevonden.    

### Artikel  6  

De [Bekendmaking cusumsysteem erkenninghouders APK 2007](../../../../../zbo/bekendmaking/cusumsysteem/erkenninghouders/apk/2007/BWBR0020398/README.md) van 18 oktober 2006, Stcrt 2006, nr. 203 wordt ingetrokken.  

### Artikel  7  

De voor het tijdstip van inwerkingtreding van deze regeling bestaande cusumstanden blijven in stand.  

### Artikel  8  

Deze regeling treedt in werking met ingang van de tweede dag na dagtekening van de Staatscourant waarin zij wordt geplaatst en werkt terug tot 1 mei 2009.  

### Artikel  9  

Deze regeling wordt aangehaald als: Cusumsysteem Erkenninghouder APK.  
Deze regeling zal met de toelichting in de Staatscourant worden geplaatst.  

De 
Directie van de Dienst Wegverkeer, 

Algemeen Directeur, 
J.G.Hakkenberg   
