<meta http-equiv='Content-Type' content='text/html; charset=utf-8' />

##Beleidsregels UWV gebruik polisgegevens

Het Uitvoeringsinstituut werknemersverzekeringen,  Besluit:    

### Artikel  1  

####Definities

In dit besluit wordt verstaan onder: 

a. *UWV:* het uitvoeringsinstituut werknemersverzekeringen, genoemd in [Hoofdstuk 5 van de Wet structuur uitvoeringsorganisatie werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md);  

b. *dagloon:* het dagloon, bedoeld in het [Besluit dagloonregels werknemersverzekeringen](../../../../../../AMvB/besluit/dagloonregels/werknemersverzekeringen/BWBR0018842/README.md);  

c. *maatmanloon:* het maatmaninkomen, bedoeld in [artikel 1 van de Wet werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md) en [artikel 6, eerste lid en derde lid, onderdeel b, van het Schattingsbesluit arbeidsongeschiktheidswetten](../../../../../../AMvB/schattingsbesluit/arbeidsongeschiktheidswetten/BWBR0011478/README.md);  

d. *polisadministratie:* de polisadministratie, bedoeld in [artikel 33 Wet structuur uitvoeringsorganisatie werk en inkomen](../../../../../../wet/wet/structuur/uitvoeringsorganisatie/werk/en/inkomen/BWBR0013060/README.md).    

### Artikel  2  

####Gebruik maken van de polisadministratie

Behoudens het bepaalde in artikel 3, gebruikt UWV voor besluiten over de vaststelling van het dagloon en het maatmanloon de gegevens die aanwezig zijn in de polisadministratie.  

### Artikel  3  

####Uitzonderingen

1.  Indien UWV vaststelt dat de gegevens in de polisadministratie niet kunnen worden gebruikt, gebruikt UWV gegevens uit een andere bron.   
2.  UWV gebruikt vooralsnog de gegevens die aanwezig zijn in het Weflex-systeem, in gevallen waarin de gegevens over een dienstbetrekking met een uitzendbureau via dat systeem aan UWV worden aangeleverd.   

### Artikel  4  

####Inwerkingtreding

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  

### Artikel  5  

####Citeertitel

Dit besluit wordt aangehaald als: Beleidsregels UWV gebruik polisgegevens.  
Dit besluit wordt met de toelichting in de Staatscourant geplaatst.   

Amsterdam 
9 juni 2009   

J.M. Linthorst  
Voorzitter Raad van Bestuur    
