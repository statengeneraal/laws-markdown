<meta http-equiv='Content-Type' content='text/html; charset=utf-8' />

##Regeling van de Minister van Sociale Zaken en Werkgelegenheid van 8 februari 2010, nr. AI/AMF/MO/10/1335, tot Vaststelling van de Beleidsregels boeteoplegging Wet arbeid vreemdelingen

De Minister van Sociale Zaken en Werkgelegenheid,  Besluit:    

### Artikel  1  

Bij de berekening van een bestuurlijke boete als bedoeld in [artikel 19a, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) wordt voor alle overtredingen als uitgangspunt gehanteerd de normbedragen die zijn neergelegd in de ‘Tarieflijst boetenormbedragen bestuurlijke boete Wet arbeid vreemdelingen’ die als bijlage bij deze beleidsregels is gevoegd.  

### Artikel  2  

Voor de werkgever als natuurlijk persoon wordt bij een overtreding van [artikel 2, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) of [artikel 5:20, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) als uitgangspunt voor de berekening van de op te leggen bestuurlijke boete gehanteerd: 0,5 maal het boetenormbedrag. Dit uitgangspunt geldt alleen in gevallen waarin geen matiging van de bestuurlijke boete op grond van artikel 7, 8, 9 of 10 van deze Beleidregels wordt toegepast.  

### Artikel  3  

Indien sprake is van een overtreding van [artikel 2, eerste lid van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) of [artikel 5:20 eerste lid van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) door een rechtspersoon kan tevens een bestuurlijke boete worden opgelegd aan hen die tot de overtreding opdracht hebben gegeven, als mede aan hen die feitelijk leiding hebben gegeven aan de verboden gedraging. Als uitgangspunt voor de berekening van de op te leggen bestuurlijke boete gehanteerd: 0,5 maal het boetenormbedrag. Dit uitgangspunt geldt alleen in gevallen waarin geen matiging van de bestuurlijke boete op grond van artikel 7, 8, 9 of 10 van deze Beleidsregels wordt toegepast.  

### Artikel  4  

Een overtreding van [artikel 15, tweede én derde lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) wordt beboet alsof sprake was van slechts één overtreding per persoon ten aanzien van wie deze overtredingen zijn begaan.  

### Artikel  5  

De totale bij een boetebeschikking op te leggen bestuurlijke boete bestaat, ingeval er sprake is van meer overtredingen, uit de som van de per overtreding berekende boetebedragen. Indien op de dag van het constateren van de overtreding nog geen 24 maanden zijn verstreken nadat een eerdere overtreding, bestaande uit het niet naleven van eenzelfde wettelijke verplichting is geconstateerd en de bestuurlijke boete wegens de eerdere overtreding onherroepelijk is geworden, worden deze maximale boetebedragen per beschikking met 50% verhoogd.  

### Artikel  6  

De [artikelen 19c](../../../../../../../../wet/wet/arbeid/vreemdelingen/BWBR0007149/README.md) en [19d, tweede lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) zijn van toepassing indien de aan de werkgever opgelegde bestuurlijke boetes, voor zover het een rechtspersoon betreft, in een onderneming onherroepelijk zijn geworden.  

### Artikel  7  

1.  Bij een overtreding van [artikel 15, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) waarbij niet tevens ten aanzien van dezelfde of een andere vreemdeling een overtreding van [artikel 2, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) of [artikel 5:20, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) wordt geconstateerd, zal de bestuurlijke boete worden gematigd tot € 1.500,– voor het totaal van deze overtredingen.   
2.  Bij overtreding van [artikel 15, tweede of derde lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) waarbij niet tevens ten aanzien van dezelfde of een andere vreemdeling een overtreding van [artikel 2, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) of [artikel 5:20, eerste lid, van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) wordt geconstateerd, zal de bestuurlijke boete worden gematigd tot € 1.500,– voor het totaal van deze overtredingen.   
3.  Indien sprake is van recidive wordt per overtreding een bestuurlijke boete opgelegd waarbij de regels van [artikel 19d, tweede lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) in acht worden genomen.   

### Artikel  8  

Bij de tewerkstelling van een kennismigrant als bedoeld in [artikel 1d van het Besluit uitvoering Wet arbeid vreemdelingen](../../../../../../../../AMvB/besluit/uitvoering/wet/arbeid/vreemdelingen/BWBR0007523/README.md), waarvoor nog geen verblijfsvergunning voor bepaalde tijd als bedoeld in [artikel 14 van de Vreemdelingenwet 2000](../../../../../../../../wet/vreemdelingenwet/2000/BWBR0011823/README.md) is aangevraagd, maar wel aan alle overige voorwaarden voor de tewerkstelling als kennismigrant is voldaan, wordt de bestuurlijke boete voor de overtreding van [artikel 2, eerste lid, Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md), gematigd tot € 1.500 per overtreding.  

### Artikel  9  

1.  Bij een overtreding van [artikel 2, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) waarbij sprake is van tewerkstelling van een vreemdeling in het kader van grensoverschrijdende dienstverlening als bedoeld in [artikel 1e, eerste lid, van het Besluit uitvoering Wet arbeid vreemdelingen](../../../../../../../../AMvB/besluit/uitvoering/wet/arbeid/vreemdelingen/BWBR0007523/README.md) en waarbij de betrokken dienstverlener binnen 2 weken na de constatering van de overtreding alsnog volledig melding, als bedoeld in artikel 1e, tweede lid, van het Besluit uitvoering Wet arbeid vreemdelingen doet van de desbetreffende arbeid, wordt de bestuurlijke boete gematigd tot € 1.500,– voor het totaal van deze overtredingen.   
2.  Bij een overtreding van [artikel 15, eerste lid, Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) waarbij sprake is van tewerkstelling van een vreemdeling in het kader van grensoverschrijdende dienstverlening als bedoeld in [artikel 1e, eerste lid, van het Besluit uitvoering Wet arbeid vreemdelingen](../../../../../../../../AMvB/besluit/uitvoering/wet/arbeid/vreemdelingen/BWBR0007523/README.md) en waarbij de betrokken dienstverlener binnen 2 weken na de constatering van de overtreding alsnog volledig melding als bedoeld in artikel 1e, tweede lid, van het Besluit uitvoering Wet arbeid vreemdelingen doet van de desbetreffende arbeid, wordt de bestuurlijke boete voor overtreding van artikel 15, eerste lid, van de Wet arbeid vreemdelingen, gematigd tot € 1.500,– voor het totaal van deze overtredingen.   
3.  Bij een overtreding van [artikel 15, tweede of derde lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) waarbij sprake is van tewerkstelling van een vreemdeling in het kader van grensoverschrijdende dienstverlening als bedoeld in [artikel 1e, eerste lid, van het Besluit uitvoering Wet arbeid vreemdelingen](../../../../../../../../AMvB/besluit/uitvoering/wet/arbeid/vreemdelingen/BWBR0007523/README.md) en waarbij de betrokken dienstverlener binnen 2 weken na de constatering van de overtreding alsnog volledig melding als bedoeld in artikel 1e, tweede lid, van het Besluit uitvoering Wet arbeid vreemdelingen doet van de desbetreffende arbeid, wordt de bestuurlijke boete voor de overtreding van artikel 15, tweede of derde lid, van de Wet arbeid vreemdelingen, gematigd tot € 1.500,– voor het totaal van deze overtredingen.   
4.  Indien sprake is van recidive wordt een bestuurlijke boete opgelegd waarbij de regels van [artikel 19d, tweede lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) in acht worden genomen.   

### Artikel  10  

Indien de werkgever kan aantonen dat hij zich redelijkerwijze in voldoende mate heeft ingespannen om een overtreding van [artikel 2, eerste lid, van de Wet arbeid vreemdelingen](../../../../../../../../wet/wet/arbeid/vreemdelingen/BWBR0007149/README.md) te voorkomen, kan de bestuurlijke boete worden gematigd tot € 4000,– voor een rechtspersoon en tot € 2000,– voor een natuurlijke persoon per overtreding. Indien sprake is van een incidentele onzorgvuldigheid van administratieve aard bij de aanvraag van een tewerkstellingsvergunning kan de bestuurlijke boete voor zowel een rechtspersoon als een natuurlijke persoon worden gematigd tot € 1500,– per overtreding.  

### Artikel  11  

De [beleidsregels boeteoplegging Wet arbeid vreemdelingen 2008](../../../../../../../../beleidsregel/beleidsregels/boeteoplegging/wet/arbeid/vreemdelingen/2008/BWBR0024591/README.md) (Stcrt. 2008, 250) worden ingetrokken.  

### Artikel  12  

Dit besluit treedt in werking met ingang van de tweede dag na de datum van dagtekening van de Staatscourant waarin het is geplaatst.  

### Artikel  13  

Dit besluit wordt aangehaald als: Beleidsregels boeteoplegging Wet arbeid vreemdelingen 2010.  
Deze regeling zal met de toelichting (en de bijlage (n)) in de Staatscourant worden geplaatst.   

Den Haag 
8 februari 2010   

De 
Minister van Sociale Zaken en Werkgelegenheid, 
J.P.H.Donner  

### Bijlage  

####bij Beleidsregels boeteoplegging Wet arbeid vreemdelingen 2008

Tarieflijst boetenormbedragen bestuurlijke boete Wet arbeid vreemdelingen 

| Artikel  | Lid  | Overtreding  | Boetenormbedrag  |
|:---|:---|:---|:---|
| 2  | 1  | Het is een werkgever verboden een vreemdeling in Nederland arbeid te laten verrichten zonder tewerkstellingsvergunning;  | € 8.000  |
| 15  | 1  | Indien de werkgever door een vreemdeling arbeid laat verrichten waarbij die arbeid feitelijk wordt verricht bij een andere werkgever, draagt de eerstgenoemde werkgever er bij aanvang van de arbeid onverwijld zorg voor dat de andere werkgever een afschrift van het document, bedoeld in [artikel 1 van de Wet op de identificatieplicht](../../../../../../../../wet/wet/op/de/identificatieplicht/BWBR0006297/README.md), van de vreemdeling ontvangt;  | € 1.500  |
| 15  | 2  | De werkgever die het afschrift van het document, bedoeld in het eerste lid ontvangt, stelt de identiteit van de vreemdeling vast aan de hand van het genoemde document en neemt het afschrift op in de administratie;  | € 1.500  |
| 15  | 3  | De werkgever bedoeld in het tweede lid, bewaart het afschrift tot tenminste vijf jaren na het einde van het kalenderjaar waarin de arbeid door de vreemdeling is beëindigd.  | € 1.500  |
| 15  | 4  | De vreemdeling verstrekt een op hem betrekking hebbend document als bedoeld in [artikel 1 van de Wet op de Identificatieplicht](../../../../../../../../wet/wet/op/de/identificatieplicht/BWBR0006297/README.md) aan de werkgever, die het afschrift van het document, bedoeld in het eerste lid, ontvangt, en stelt die werkgever in de gelegenheid een afschrift van dit document te maken  | € 150  |
| 18  | 2  | Het door de werkgever niet naleven van [artikel 5:20 van de Algemene wet bestuursrecht](../../../../../../../../wet/algemene/wet/bestuursrecht/BWBR0005537/README.md) voor zover het betreft het door de toezichthouder uitoefenen van bevoegdheden ter vaststelling van de identiteit van degene die voor de werkgever arbeid verricht of heeft verricht.  | € 8.000  |

