<meta http-equiv='Content-Type' content='text/html; charset=utf-8' />

##Loonheffingen, beleidsregels beoordeling dienstbetrekking

De Staatssecretaris van Financiën en de voorzitter Raad van bestuur van het Uitvoeringsinstituut werknemersverzekeringen hebben het volgende besloten: Dit besluit bevat een actualisering van de [Beleidsregels beoordeling dienstbetrekking](../../../../../../zbo/beleidsregels/beoordeling/dienstbetrekking/BWBR0014311/README.md). Ook is de toelichting over de werking van de verklaring arbeidsrelatie in situaties met directeuren-grootaandeelhouders uitgebreid.   
### 1  

####Inleiding

In de [Beleidsregels beoordeling dienstbetrekking](../../../../../../zbo/beleidsregels/beoordeling/dienstbetrekking/BWBR0014311/README.md) geven de Belastingdienst en het Uitvoeringsinstituut werknemersverzekeringen (UWV) aan hoe zij omgaan met beoordelingen op het aanwezig zijn van een dienstbetrekking in het kader van inhoudingsplicht voor de loonheffing en verzekeringsplicht voor de werknemersverzekeringen. Door de inwerkingtreding van de [WIA](../../../../../../wet/wet/werk/en/inkomen/naar/arbeidsvermogen/BWBR0019057/README.md), de [Zorgverzekeringswet](../../../../../../wet/zorgverzekeringswet/BWBR0018450/README.md) en de [Wet financiering sociale verzekeringen](../../../../../../wet/wet/financiering/sociale/verzekeringen/BWBR0017745/README.md) is het nodig de [Beleidsregels beoordeling dienstbetrekking](../../../../../../zbo/beleidsregels/beoordeling/dienstbetrekking/BWBR0014311/README.md) aan te passen. Inhoudelijk zijn geen wijzigingen beoogd ten aanzien van het begrip dienstbetrekking. Ook is de toelichting over de werking van de verklaring arbeidsrelatie in situaties met directeuren-grootaandeelhouders uitgebreid in [onderdeel 5.6 van de bij dit besluit behorende Bijlage III](../../../../../../zbo/beleidsregels/beoordeling/dienstbetrekking/BWBR0014311/README.md).   
### 1.1  

####Gebruikte begrippen en afkortingen

loonheffing: Loonbelasting/premie volksverzekeringen loonheffingen: Loonheffing, premies werknemersverzekeringen en de inkomensafhankelijke [Zorgverzekeringswet](../../../../../../wet/zorgverzekeringswet/BWBR0018450/README.md) Wet LB: [Wet op de loonbelasting 1964](../../../../../../wet/wet/op/de/loonbelasting/1964/BWBR0002471/README.md) Wet IB: [Wet inkomstenbelasting 2001](../../../../../../wet/wet/inkomstenbelasting/2001/BWBR0011353/README.md) Zvw: [Zorgverzekeringswet](../../../../../../wet/zorgverzekeringswet/BWBR0018450/README.md) werknemersverzekeringen: [Ziektewet](../../../../../../wet/ziektewet/BWBR0001888/README.md) (ZW), [Werkloosheidswet](../../../../../../wet/werkloosheidswet/BWBR0004045/README.md) (WW), [Wet op de arbeidsongeschiktheidsverzekering](../../../../../../wet/wet/op/de/arbeidsongeschiktheidsverzekering/BWBR0002524/README.md) (WAO), [Wet Werk en inkomen naar arbeidsvermogen](../../../../../../wet/wet/werk/en/inkomen/naar/arbeidsvermogen/BWBR0019057/README.md) (WIA) werkgever: Inhoudingsplichtige voor de loonheffingen (tenzij in dit besluit anders wordt aangegeven) VAR: Verklaring arbeidsrelatie dga: directeur-grootaandeelhouder CRvB: Centrale Raad van Beroep HR: Hoge Raad     
### 2  

####Beleidsregels beoordeling dienstbetrekking

De [beleidsregels beoordeling dienstbetrekking](../../../../../../zbo/beleidsregels/beoordeling/dienstbetrekking/BWBR0014311/README.md) zijn opgenomen in de bij dit besluit behorende [bijlagen I](../../../../../../zbo/beleidsregels/beoordeling/dienstbetrekking/BWBR0014311/README.md), [II](../../../../../../zbo/beleidsregels/beoordeling/dienstbetrekking/BWBR0014311/README.md) en [III](../../../../../../zbo/beleidsregels/beoordeling/dienstbetrekking/BWBR0014311/README.md). [Die beleidsregels](../../../../../../zbo/beleidsregels/beoordeling/dienstbetrekking/BWBR0014311/README.md) zijn ook te raadplegen op www.minfin.nl en www.uwv.nl.    
### 3  

####Ingetrokken besluiten

De volgende besluiten zijn ingetrokken met ingang van de inwerkingtreding van dit besluit: 

– het besluit van (20 en) 22 november 2002, nr. DGB 2002/6536M, Stcrt. 2002, nr. 234;  

– het besluit van (14 en) 15 juli 2003, nr. DGB 2003/3756M, Stcrt. 2003, nr. 138;  

– het [besluit van 8 februari 2005](../../../../../../beleidsregel/wijziging/beoordeling/dienstbetrekking/door/uwv/en/belastingdienst/BWBR0017998/README.md), nr. DGB 2005/450M, Stcrt. 2005, nr. 31.      
### 4  

####Inwerkingtreding

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst en werkt terug tot en met 1 januari 2006.      Dit besluit zal in de Staatscourant worden geplaatst.   

Den Haag 
6 juli 2006   

De 
Staatssecretaris van Financiën, namens deze: de 
Directeur-Generaal Belastingdienst, 
J.Thunnissen  

Amsterdam 
12 juli 2006   

De 
Voorzitter Raad van bestuur UWV, 
J.M.Linthorst   
