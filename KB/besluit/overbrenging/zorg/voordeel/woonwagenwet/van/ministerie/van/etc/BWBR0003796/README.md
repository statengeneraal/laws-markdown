<meta http-equiv='Content-Type' content='text/html; charset=utf-8' />

##Besluit van 17 mei 1985, houdende overbrenging van de zorg voor de uitvoering van de artikelen 38 tot en met 44 van de Woonwagenwet (Commissie van advies) van het Ministerie van Volkshuisvesting, Ruimtelijke Ordening en Milieubeheer naar het Ministerie van Binnenlandse Zaken

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volkshuisvesting, Ruimtelijke Ordening en Milieubeheer, de Staatssecretaris van Volkshuisvesting, Ruimtelijke Ordening en Milieubeheer en Onze Minister van Binnenlandse Zaken van 14 mei 1985, nr. MJZO755054;

Gelet op [artikel 44, eerste lid, van de Grondwet](../../../../../../../../../../../wet/grondwet/BWBR0001840/README.md);
Hebben goedgevonden en verstaan:    

Enig artikel   

De zorg voor de uitvoering van de artikelen 38 tot en met 44 van de Woonwagenwet (*Stb.* 1968, 98), thans behorende tot de taak van het Ministerie van Volkshuisvesting, Ruimtelijke Ordening en Milieubeheer, gaat met ingang van 15 mei 1985 over naar het Ministerie van Binnenlandse Zaken.  

Onze Ministers van Volkshuisvesting, Ruimtelijke Ordening en Milieubeheer en van Binnenlandse Zaken zijn belast met de uitvoering van dit besluit, dat met de nota van toelichting in het *Staatsblad* zal worden geplaatst, waarvan mededeling zal worden gedaan in de *Nederlandse Staatscourant* en waarvan afschrift zal worden gezonden aan Onze Ministers, aan de Raad van State, aan de Algemene Rekenkamer en aan de Kamers der Staten-Generaal.   

's-Gravenhage 
17 mei 1985  
Beatrix  

De Minister van Volkshuisvesting, Ruimtelijke Ordening en Milieubeheer, 
P. Winsemius   

De Staatssecretaris van Volkshuisvesting, Ruimtelijke Ordening en Milieubeheer, 
G. Ph. Brokx   

De Minister van Binnenlandse Zaken, 
Rietkerk   

de zesde juni 1985 

De Minister van Justitie, 
F. Korthals Altes    
