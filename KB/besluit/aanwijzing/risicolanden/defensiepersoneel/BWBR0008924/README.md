<meta http-equiv='Content-Type' content='text/html; charset=utf-8' />

##Besluit van 22 september 1997, houdende aanwijzing risicolanden defensiepersoneel

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Defensie van 15 september 1997, nr. P/97005659;

Gelet op [artikel 12 *e*, onder *a*, van de Militaire Ambtenarenwet 1931](../../../../../../wet/militaire/ambtenarenwet/1931/BWBR0001952/README.md) en [artikel 91 *a* van het Burgerlijk ambtenarenreglement defensie](../../../../../../AMvB/burgerlijk/ambtenarenreglement/defensie/BWBR0006040/README.md);
Hebben goedgevonden en verstaan:    

### Artikel  1  

Als landen, bedoeld in [artikel 12e, onder a, van de Militaire Ambtenarenwet 1931](../../../../../../wet/militaire/ambtenarenwet/1931/BWBR0001952/README.md) en [artikel 91a, eerste lid, van het Burgerlijk ambtenarenreglement defensie](../../../../../../AMvB/burgerlijk/ambtenarenreglement/defensie/BWBR0006040/README.md), worden aangewezen: 

– Afghanistan;  

– Irak;  

– Iran;  

– Noord-Korea;  

– Pakistan;  

– Turkmenistan;  

– Wit-Rusland.    

### Artikel  2  

Voor de militaire ambtenaar in werkelijke dienst die behoort tot de Militaire Inlichtingendienst, tot het verbindingsinlichtingenpersoneel of tot de categorie crypto-behandelaars die toegang heeft tot zeer geheime of geheime gegevens, dan wel ten aanzien van wie, in het belang van de veiligheid van de Staat of zijn bondgenoten, andere veiligheidsgronden daartoe noodzaken, worden in afwijking van artikel 1 de landen aangewezen die zijn aangewezen op grond van [artikel 21, eerste lid, onder b, van de Wet op de inlichtingenen veiligheidsdiensten](../../../../../../wet/wet/op/de/inlichtingen-/en/veiligheidsdiensten/BWBR0004244/README.md).  

### Artikel  3  

Het Besluit reisbeperkingen militairen wordt ingetrokken.  

### Artikel  4  

Dit besluit treedt in werking met ingang van de datum waarop [artikel 91 *a* van het Burgerlijk ambtenarenreglement defensie](../../../../../../AMvB/burgerlijk/ambtenarenreglement/defensie/BWBR0006040/README.md) in werking treedt.  

### Artikel  5  

Dit besluit wordt aangehaald als: Besluit aanwijzing risicolanden defensiepersoneel.  

Onze Minister van Defensie is belast met de uitvoering van dit besluit dat met de daarbij behorende toelichting in het *Staatsblad* zal worden geplaatst.   

's-Gravenhage 
22 september 1997  
Beatrix  

De Staatssecretaris van Defensie, 
J. C. Gmelich Meijling   

de *veertiende* oktober 1997 

De Minister van Justitie, 
W. Sorgdrager    
