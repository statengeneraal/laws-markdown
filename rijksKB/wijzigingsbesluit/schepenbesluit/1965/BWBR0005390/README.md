<meta http-equiv='Content-Type' content='text/html; charset=utf-8' />

##Besluit van 14 januari 1992, houdende wijziging van het Schepenbesluit 1965

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Verkeer en Waterstaat van 8 oktober 1991, nr. J 31 699/91, Directoraat-Generaal Scheepvaart en Maritieme Zaken;

Overwegende, dat het [Schepenbesluit 1965](../../../../../rijksKB/schepenbesluit/1965/BWBR0002501/README.md) (*Stb.* 367) in overeenstemming dient te worden gebracht met de wijzigingen die een Conferentie van de Internationale Maritieme Organisatie op 9 november 1988 heeft aangenomen op de voorschriften van het Internationaal Verdrag voor de beveiliging van mensenlevens op zee, 1974 (*Trb.* 1976, 157 en 1977,77) en op 10 november 1988 heeft aangenomen op de voorschriften van het Protocol van 1978 bij dit Verdrag (*Trb.* 1978,189), welke wijzigingen betrekking hebben op het invoeren van een wereldomvattend maritiem satelliet-communicatiesysteem;

Overwegende, dat het [Schepenbesluit 1965](../../../../../rijksKB/schepenbesluit/1965/BWBR0002501/README.md) voorts in overeenstemming dient te worden gebracht met de wijzigingen die de uitgebreide maritieme veiligheidscommissie van de Internationale Maritieme Organisatie op 11 april 1989 (resolutie MSC 13/57) en op 25 mei 1990 (resolutie MSC 19/58) heeft aangenomen op de voorschriften van het Internationaal Verdrag voor de beveiliging van mensenlevens op zee, 1974;

Overwegende, dat tevens nog enkele andere wenselijk gebleken wijzigingen in het [Schepenbesluit 1965](../../../../../rijksKB/schepenbesluit/1965/BWBR0002501/README.md) kunnen worden aangebracht;

Gelet op de [artikelen 5](../../../../../rijkswet/schepenwet/BWBR0001876/README.md), 9 en [73 van de Schepenwet](../../../../../rijkswet/schepenwet/BWBR0001876/README.md) (*Stb.* 1932, 86);

De Raad van State van het Koninkrijk gehoord (advies van 9 december 1991, No. W09.91 0558/K);

Gezien het nader rapport van Onze Minister van Verkeer en Waterstaat van januari 1992, nr. S/J /32.286/91,

Directoraat-Generaal Scheepvaart en Maritieme Zaken;

De bepalingen van het Statuut voor het Koninkrijk in acht genomen zijnde;
Hebben goedgevonden en verstaan:    

### Artikel  I  

Bevat wijzigingen in andere regelgeving.   

### Artikel  II  

Bevat wijzigingen in andere regelgeving.   

### Artikel  III  

Bevat wijzigingen in andere regelgeving.   

### Artikel  IV  

Bevat wijzigingen in andere regelgeving.   

### Artikel  V  

Bevat wijzigingen in andere regelgeving.   

### Artikel  VI  

Bevat wijzigingen in andere regelgeving.   

### Artikel  VII  

Bevat wijzigingen in andere regelgeving.   

### Artikel  VIII  

1.  Op schepen gebouwd vóór 1 februari 1992 zijn ten aanzien van de bij dit besluit gewijzigde constructie en inrichtingsvoorschriften van de [Bijlagen II](../../../../../rijksKB/schepenbesluit/1965/BWBR0002501/README.md) en [III](../../../../../rijksKB/schepenbesluit/1965/BWBR0002501/README.md) en [IV van het Schepenbesluit 1965](../../../../../rijksKB/schepenbesluit/1965/BWBR0002501/README.md) van toepassing de bepalingen van die voorschriften, zoals deze luidden vóór de inwerkingtreding van dit besluit.   
2.  Tenzij uitdrukkelijk anders is bepaald, zijn tot 1 februari 1999 van toepassing op schepen gebouwd vóór 1 februari 1995: 

- hetzij de bij dit besluit ingetrokken radiocommunicatievoorschriften van het [Schepenbesluit 1965](../../../../../rijksKB/schepenbesluit/1965/BWBR0002501/README.md);  

- hetzij de bij artikel V, onderdeel A, van dit besluit toegevoegde radio-communicatievoorschriften van [Bijlage V van het Schepenbesluit 1965](../../../../../rijksKB/schepenbesluit/1965/BWBR0002501/README.md).   Per 1 februari 1999 moeten alle schepen voldoen aan de radiocommunicatie-voorschriften van [Bijlage V van het Schepenbesluit 1965](../../../../../rijksKB/schepenbesluit/1965/BWBR0002501/README.md).   
3.  Het Hoofd van de Scheepvaartinspectie kan ontheffing verlenen van één of meer bepalingen ten aanzien van de radiocommunicatie, indien de daarmee verband houdende voorzieningen aan wal of de voorschreven radio-installaties niet of onvoldoende beschikbaar zijn. Aan een dergelijke ontheffing kunnen voorschriften worden verbonden.   

### Artikel  IX  

Dit besluit treedt in werking met ingang van 1 februari 1992.  

Lasten en bevelen dat dit besluit met de daarbij behorende toelichting in het *Staatsblad*, in het *Publicatieblad van de Nederlandse Antillen* en in het *Afkondigingsblad van Aruba* zal worden geplaatst en dat daarvan afschrift zal worden gezonden aan de Raad van State van het Koninkrijk.   

's-Gravenhage 
14 januari 1992  
Beatrix  

De Minister van Verkeer en Waterstaat, 
J. R. H. Maij-Weggen   

de dertigste januari 1992 

De Minister van Justitie, 
E. M. H. Hirsch Ballin    
