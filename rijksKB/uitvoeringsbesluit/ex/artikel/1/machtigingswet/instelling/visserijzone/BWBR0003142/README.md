<meta http-equiv='Content-Type' content='text/html; charset=utf-8' />

##Besluit van 23 november 1977, tot uitvoering van de artikelen 1, 2 en 3 van de Machtigingswet instelling visserijzone

Wij Juliana, bij de gratie Gods, Koningin der Nederlanden, Prinses van Oranje-Nassau, enz., enz., enz.

Op de voordracht van Onze Minister van Buitenlandse Zaken van 14 november 1977, Directie Integratie Europa, DIE-293584, gedaan mede namens Onze Ministers van Landbouw en Visserij, Justitie en Defensie;

Gelet op de [Machtigingswet](../../../../../../../../../wet/machtigingswet/1960/BWBR0002341/README.md) tot instelling visserijzone;
Hebben goedgevonden en verstaan:    

### Artikel  1  

Er is voor de Nederlandse kust in de Noordzee een visserijzone vanaf de basislijn van de territoriale zee. De buitengrens zal dezelfde zijn als die welke geldt voor de afbakening van het Nederlandse deel van het continentale plat onder de Noordzee.  

### Artikel  2  

In de artikel 1 bedoelde zone oefent het Koninkrijk, met inachtneming van de grenzen die het volkenrecht stelt, de uitsluitende rechtsbevoegdheid ten aanzien van visserij-aangelegenheden uit.  

### Artikel  3  

Dit besluit treedt in werking met ingang van de tweede dag na de datum van uitgifte van het *Staatsblad*, waarin het wordt geplaatst.  

Onze Minister van Buitenlandse Zaken is belast met de uitvoering van dit besluit, dat met de nota van toelichting in het *Staatsblad* en het *Publikatieblad van de Nederlandse Antillen* zal worden geplaatst.   

Soestdijk 
23 november 1977  
Juliana  

De Minister van Buitenlandse Zaken 
M. van der Stoel   

de drieÃ«ntwintigste december 1977 

De Minister van Justitie, 
J. de Ruiter    
