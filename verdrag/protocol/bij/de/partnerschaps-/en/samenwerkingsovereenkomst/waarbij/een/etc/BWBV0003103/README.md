<meta http-equiv='Content-Type' content='text/html; charset=utf-8' />

##Protocol bij de Partnerschaps- en Samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Republiek Tadzjikistan, anderzijds, om rekening te houden met de toetreding van de Republiek Bulgarije en Roemenië tot de Europese Unie

####Protocol bij de Partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Republiek Tadzjikistan, anderzijds, om rekening te houden met de toetreding van de Republiek Bulgarije en Roemenië tot de Europese Unie

Het Koninkrijk België, de Republiek Bulgarije, de Tsjechische Republiek, het Koninkrijk Denemarken, de Bondsrepubliek Duitsland, de Republiek Estland, de Helleense Republiek, het Koninkrijk Spanje, de Franse Republiek, Ierland, de Italiaanse Republiek, de Republiek Cyprus, de Republiek Letland, de Republiek Litouwen, het Groothertogdom Luxemburg, de Republiek Hongarije, de Republiek Malta, het Koninkrijk der Nederlanden, de Republiek Oostenrijk, de Republiek Polen, de Portugese Republiek, Roemenië, de Republiek Slovenië, de Slowaakse Republiek, de Republiek Finland, het Koninkrijk Zweden, het Verenigd Koninkrijk van Groot-Brittannië en Noord-Ierland, hierna „de lidstaten” genoemd, vertegenwoordigd door de Raad van de Europese Unie, en de Europese Gemeenschap en de Europese Gemeenschap voor Atoomenergie, hierna „de Gemeenschappen” genoemd, vertegenwoordigd door de Raad van de Europese Unie en de Europese Commissie, enerzijds, en de Republiek Tadzjikistan anderzijds, hierna voor de toepassing van dit protocol „de partijen” genoemd, Gelet op de bepalingen van het [Verdrag tussen het Koninkrijk België, de Tsjechische Republiek, het Koninkrijk Denemarken, de Bondsrepubliek Duitsland, de Republiek Estland, de Helleense Republiek, het Koninkrijk Spanje, de Franse Republiek, Ierland, de Italiaanse Republiek, de Republiek Cyprus, de Republiek Letland, de Republiek Litouwen, het Groothertogdom Luxemburg, de Republiek Hongarije, de Republiek Malta, het Koninkrijk der Nederlanden, de Republiek Oostenrijk, de Republiek Polen, de Portugese Republiek, de Republiek Slovenië, de Slowaakse Republiek, de Republiek Finland, het Koninkrijk Zweden, het Verenigd Koninkrijk van Groot-Brittannië en Noord-Ierland (lidstaten van de Europese Unie), en de Republiek Bulgarije en Roemenië betreffende de toetreding van de Republiek Bulgarije en Roemenië tot de Europese Unie](../../../../../../../../../../../verdrag/verdrag/tussen/het/koninkrijk/belgië/de/tsjechische/republiek/het/etc/BWBV0001819/README.md), dat op 25 april 2005 te Luxemburg is ondertekend en op 1 januari 2007 in werking treedt, Gezien de nieuwe situatie van de betrekkingen tussen Tadzjikistan en de Europese Unie die het gevolg is van de toetreding van twee nieuwe lidstaten tot de EU en die nieuwe mogelijkheden biedt en uitdagingen vormt voor de samenwerking tussen Tadzjikistan en de Europese Unie, Rekening houdende met de wens van de partijen om de verwezenlijking en tenuitvoerlegging van de doelstellingen en beginselen van de PSO te garanderen,   Zijn als volgt overeengekomen:    

### Artikel  1  

De Republiek Bulgarije en Roemenië worden partij bij de [partnerschaps- en samenwerkingsovereenkomst waarbij een partnerschap tot stand wordt gebracht tussen de Europese Gemeenschappen en hun lidstaten, enerzijds, en de Republiek Tadzjikistan, anderzijds](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md), die op 11 oktober 2004 te Luxemburg is ondertekend (hierna „de [overeenkomst](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md) ” genoemd), en dienen, op dezelfde wijze als de andere lidstaten, de tekst van de [overeenkomst](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md) en die van de gemeenschappelijke verklaringen, de briefwisselingen en de verklaring van de Republiek Tadzjikistan die aan de op diezelfde datum ondertekende [slotakte](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md) zijn gehecht goed te keuren dan wel er nota van te nemen.  

### Artikel  2  

Dit protocol vormt een integrerend onderdeel van de [overeenkomst](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md).  

### Artikel  3  

1.  Dit protocol wordt door de Gemeenschappen, door de Raad van de Europese Unie namens de lidstaten en door de Republiek Tadzjikistan volgens hun eigen procedures goedgekeurd.   
2.  De partijen stellen elkaar in kennis van de voltooiing van de in voorgaand lid bedoelde procedures. De akten van goedkeuring worden neergelegd bij het secretariaat-generaal van de Raad van de Europese Unie.   

### Artikel  4  

1.  Dit protocol treedt in werking op dezelfde dag als de [overeenkomst](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md), mits alle akten van goedkeuring van dit protocol voor die datum zijn neergelegd.   
2.  Indien niet alle akten van goedkeuring van dit protocol voor die datum zijn neergelegd, treedt dit protocol in werking op de eerste dag van de eerste maand na de datum van neerlegging van de laatste akte van goedkeuring.   
3.  Indien niet alle akten van goedkeuring van dit protocol zijn neergelegd voor de inwerkingtreding van de [overeenkomst](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md), is dit protocol voorlopig van toepassing met ingang van de datum van inwerkingtreding van de [overeenkomst](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md).   

### Artikel  5  

1.  De [overeenkomst](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md), de [slotakte](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md) en de daaraan gehechte documenten zijn opgesteld in de Bulgaarse en de Roemeense taal.   
2.  De teksten worden aan dit protocol gehecht en zijn evenzeer authentiek als de teksten in de andere talen waarin de [overeenkomst](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md), de [slotakte](../../../../../../../../../../../verdrag/partnerschaps-/en/samenwerkingsovereenkomst/waarbij/een/partnerschap/tot/etc/BWBV0001730/README.md) en de daaraan gehechte documenten zijn opgesteld.   

### Artikel  6  

Dit protocol is opgesteld in tweevoud in de Bulgaarse, de Deense, de Duitse, de Engelse, de Estse, de Finse, de Franse, de Griekse, de Hongaarse, de Italiaanse, de Letse, de Litouwse, de Maltese, de Nederlandse, de Poolse, de Portugese, de Roemeense, de Sloveense, de Slowaakse, de Spaanse, de Tsjechische, de Zweedse en de Tadzjiekse taal, zijnde alle teksten gelijkelijk authentiek.  

GEDAAN te Brussel, de vierentwintigste juni tweeduizend acht.  

