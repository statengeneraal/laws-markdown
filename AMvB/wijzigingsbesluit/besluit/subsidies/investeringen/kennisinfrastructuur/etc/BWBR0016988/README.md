<meta http-equiv='Content-Type' content='text/html; charset=utf-8' />

##Besluit van 6 juli 2004 tot wijziging van het Besluit subsidies investeringen kennisinfrastructuur (aanwijzen Minister van Volksgezondheid, Welzijn en Sport als bevoegde minister)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Economische Zaken van 25 mei 2004, nr. WJZ 4033858, gedaan in overeenstemming met Onze Minister van Volksgezondheid, Welzijn en Sport;

Gelet op de [artikelen 3 van de Kaderwet EZ-subsidies](../../../../../../../../wet/kaderwet/ez-subsidies/BWBR0007919/README.md) en [3 van de Kaderwet volksgezondheidssubsidies](../../../../../../../../wet/kaderwet/vws-subsidies/BWBR0009455/README.md);

De Raad van State gehoord (advies van 17 juni 2004, nr. W10.04.0212/II);

Gezien het nader rapport van Onze Minister van Economische Zaken van 1 juli 2004, nr. WJZ 4041996, uitgebracht in overeenstemming met Onze Minister van Volksgezondheid, Welzijn en Sport;
Hebben goedgevonden en verstaan:    

### Artikel  I  

Wijzigt het Besluit subsidies investeringen kennisinfrastructuur.   

### Artikel  II  

Met ingang van de datum van inwerkingtreding van dit besluit gaan de in [artikel 1, tweede lid, van het Besluit subsidies investeringen kennisinfrastructuur](../../../../../../../../KB/besluit/subsidies/investeringen/kennisinfrastructuur/BWBR0014472/README.md) bedoelde bevoegdheden, alsmede de uit het besluit en de daarop gebaseerde beschikkingen voor de bevoegde minister voortvloeiende rechten en verplichtingen ten aanzien van de kennisprojecten 

– Molecular imaging of ischemic heart disease;  

– Cyttron: a window on the molecular machinery of life;  

– Neuro-bsik mouse phenomics en  

– Trauma related neurological disorders   over van de Minister van Economische Zaken op de Minister van Volksgezondheid, Welzijn en Sport.  

### Artikel  III  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
6 juli 2004  
Beatrix  

De Minister van Economische Zaken , 
L. J. Brinkhorst   

de *vijftiende* juli 2004 

De Minister van Justitie , 
J. P. H. Donner    
