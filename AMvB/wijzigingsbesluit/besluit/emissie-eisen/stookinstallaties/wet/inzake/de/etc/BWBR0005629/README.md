<meta http-equiv='Content-Type' content='text/html; charset=utf-8' />

##Besluit van 26 augustus 1992, houdende wijziging van het Besluit emissie-eisen stookinstallaties Wet inzake de luchtverontreiniging

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volkshuisvesting, Ruimtelijke Ordening en Milieubeheer van 20 december 1991, nr. MJZ20d91052, Centrale Directie Juridische Zaken, Afdeling Wetgeving, gedaan in overeenstemming met Onze Minister van Economische Zaken;

Gelet op [artikel 20 *a* van de Wet inzake de luchtverontreiniging](../../../../../../../../../../wet/wet/inzake/de/luchtverontreiniging/BWBR0002731/README.md) (*Stb.* 1981, 411);

Gehoord de Centrale raad voor de milieuhygiÃ«ne (advies van 11 april 1991, nr. R-91/377);

De Raad van State gehoord (advies van 21 april 1992, nr. W08.91.0721);

Gezien het nader rapport van Onze Minister van Volkshuisvesting, Ruimtelijke Ordening en Milieubeheer van 18 augustus 1992, nr. MJZ17892031, Centrale Directie Juridische Zaken, Afdeling Wetgeving, uitgebracht in overeenstemming met Onze Minister van Economische Zaken;
Hebben goedgevonden en verstaan:    

### Artikel  I  

Bevat wijzigingen in andere regelgeving.   

### Artikel  II  

In afwijking van artikel 32, tweede lid, zoals dit artikellid luidt met ingang van het tijdstip van inwerkingtreding van dit besluit, wordt, voor zover op een stookinstallatie voor 15 oktober 1992 een emissie-eis van toepassing is geworden, een afzonderlijke meting als bedoeld in de eerste volzin van genoemd artikellid, zo spoedig mogelijk nadat die emissie-eis is gaan gelden, doch uiterlijk binnen twaalf maanden nadien voor de eerste keer verricht.  

### Artikel  III  

De tekst van het Besluit emissie-eisen stookinstallaties [Wet inzake de luchtverontreiniging](../../../../../../../../../../wet/wet/inzake/de/luchtverontreiniging/BWBR0002731/README.md) wordt door Onze Minister van Justitie in het *Staatsblad* geplaatst.  

### Artikel  IV  

Dit besluit treedt in werking met ingang van 15 oktober 1992.  

Lasten en bevelen dat dit besluit met daarbij behorende nota van toelichting in het *Staatsblad* zal worden geplaatst en dat daarvan afschrift zal worden toegezonden aan de Raad van State.   

's-Gravenhage 
26 augustus 1992  
Beatrix  

De Minister van Volkshuisvesting, Ruimtelijke Ordening en Milieubeheer, 
J. G. M. Alders   

de tiende september 1992 

De Minister van Justitie, 
E. M. H. Hirsch Ballin    
