<meta http-equiv='Content-Type' content='text/html; charset=utf-8' />

##Besluit van 2 juni 2004, houdende wijziging van het Besluit personenvervoer 2000 in verband met de invoering van het vereiste van vakbekwaamheid voor de taxibestuurder

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Verkeer en Waterstaat van 15 december 2003, nr. HDJZ/S&W/2003-2841, Hoofddirectie Juridische Zaken;

Gelet op [artikel 104 van de Wet personenvervoer 2000](../../../../../../../../../wet/wet/personenvervoer/2000/BWBR0011470/README.md);

De Raad van State gehoord (advies van 2 februari 2004, nr. W09.03.0525/V);

Gezien het nader rapport van Onze Minister van Verkeer en Waterstaat van 25 mei 2004, nr. HDJZ/S&W/2004-1178, Hoofddirectie Juridische Zaken;
Hebben goedgevonden en verstaan:    

### Artikel  I  

Wijzigt het Besluit personenvervoer 2000.   

### Artikel  II  

1.  [Artikel 76, eerste lid, onderdeel d, van het Besluit personenvervoer 2000](../../../../../../../../../AMvB/besluit/personenvervoer/2000/BWBR0011982/README.md) is niet van toepassing op de bestuurder die op het tijdstip van inwerkingtreding van dit besluit in het bezit is van een geldige chauffeurspas en ten genoegen van Onze Minister aantoont te beschikken over een praktische ervaring van ten minste drie jaar in het besturen van een taxi.   
2.  Chauffeurspassen die zijn afgegeven op basis van [artikel 76 van het Besluit personenvervoer 2000](../../../../../../../../../AMvB/besluit/personenvervoer/2000/BWBR0011982/README.md), zoals dat artikel luidde v贸贸r het tijdstip van inwerkingtreding van dit besluit en een geldigheidstermijn hebben die afloopt na 1 januari 2006, behouden hun geldigheid voor de duur van de termijn waarvoor ze zijn afgegeven, mits de bestuurder v贸贸r 1 januari 2006 voldoet aan [artikel 76, eerste lid, onder d, van het Besluit personenvervoer 2000](../../../../../../../../../AMvB/besluit/personenvervoer/2000/BWBR0011982/README.md).   

### Artikel  III  

Dit besluit treedt in werking op een bij koninklijk besluit te bepalen tijdstip.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
2 juni 2004  
Beatrix  

De Minister van Verkeer en Waterstaat 
K. M. H. Peijs   

de *vijftiende* juni 2004 

De Minister van Justitie , 
J. P. H. Donner    
