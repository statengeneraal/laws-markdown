<meta http-equiv='Content-Type' content='text/html; charset=utf-8' />

##Besluit van 23 december 2009 tot wijziging van het Besluit personenvervoer 2000 in verband met de invoering van concessies voor het personenvervoer van en naar de Waddeneilanden Vlieland, Terschelling, Ameland en Schiermonnikoog

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Verkeer en Waterstaat van 1 juli 2009, nr. CEND/HDJZ-2009/772, Hoofddirectie Juridische Zaken;

Gelet op [artikel 2, tweede lid, van de Wet personenvervoer 2000](../../../../../../../../../wet/wet/personenvervoer/2000/BWBR0011470/README.md);

De Raad van State gehoord (advies van 23 juli 2009, nr. W09.09.0229/IV);

Gezien het nader rapport van de Staatssecretaris van Verkeer en Waterstaat van 21 december 2009, nr. CEND/HDJZ-2009/1482, Hoofddirectie Juridische Zaken;
Hebben goedgevonden en verstaan:    

### Artikel  I  

Wijzigt het Besluit personenvervoer 2000.   

### Artikel  II  

1.  Het openbare-dienstcontract inzake het vervoer tussen het vaste land en het betreffende Waddeneiland dat bestaat tussen Onze Minister, gemeente Vlieland, gemeente Terschelling, gemeente Ameland of gemeente Schiermonnikoog en de betreffende reder vervalt op het moment dat op grond van [artikel 7a van het Besluit personenvervoer 2000](../../../../../../../../../AMvB/besluit/personenvervoer/2000/BWBR0011982/README.md) onherroepelijk een concessie is verleend voor het personenvervoer tussen het vaste land en dat betreffende Waddeneiland.   
2.  In afwijking van [artikel 7a Besluit personenvervoer 2000](../../../../../../../../../AMvB/besluit/personenvervoer/2000/BWBR0011982/README.md) geldt het in [artikel 19, eerste lid, van de Wet personenvervoer 2000](../../../../../../../../../wet/wet/personenvervoer/2000/BWBR0011470/README.md) bedoelde verbod niet voor het in artikel 7a, eerste lid, Besluit personenvervoer 2000 bedoelde personenvervoer tot het moment dat op grond van artikel 7a van dat besluit onherroepelijk een concessie is verleend voor het personenvervoer tussen het vaste land en dat betreffende Waddeneiland.   
3.  Van het moment dat op grond van [artikel 7a Besluit personenvervoer 2000](../../../../../../../../../AMvB/besluit/personenvervoer/2000/BWBR0011982/README.md) onherroepelijk een concessie is verleend voor het personenvervoer tussen het vaste land en dat betreffende Waddeneiland wordt mededeling gedaan in de Staatscourant.   

### Artikel  III  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst.  

Lasten en bevelen dat dit besluit met de bijbehorende nota van toelichting in het Staatsblad zal worden geplaatst.   

’s-Gravenhage 
23 december 2009  
Beatrix  

De Staatssecretaris van Verkeer en Waterstaat , 
J. C. Huizinga-Heringa   

de *derde* februari 2010 

De Minister van Justitie , 
E. M. H. Hirsch Ballin    
