<meta http-equiv='Content-Type' content='text/html; charset=utf-8' />

##Besluit van 8 december 2008, houdende wijziging van het Besluit administratieve bepalingen inzake het wegverkeer, het Reglement verkeersregels en verkeerstekens 1990 en het Voertuigreglement in verband met wijzigingen op het gebied van verkeersregelaars alsmede enkele technische wijzigingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Verkeer en Waterstaat 26 september 2008, nr. CEND/HDJZ-2008/1268 sector AWW, Hoofddirectie Juridische Zaken;

Gelet op de [artikelen 2](../../../../../../../../../../wet/wegenverkeerswet/1994/BWBR0006622/README.md), [12](../../../../../../../../../../wet/wegenverkeerswet/1994/BWBR0006622/README.md), [13](../../../../../../../../../../wet/wegenverkeerswet/1994/BWBR0006622/README.md), [14](../../../../../../../../../../wet/wegenverkeerswet/1994/BWBR0006622/README.md) en [71 van de Wegenverkeerswet 1994](../../../../../../../../../../wet/wegenverkeerswet/1994/BWBR0006622/README.md);

De Raad van State gehoord (advies van 6 november 2008, nr. W09.08.0416/IV);

Gezien het nader rapport van Onze Minister van Verkeer en Waterstaat van 2 december 2008, nr. CEND/HDJZ-2008/1610 sector AWW, Hoofddirectie Juridische Zaken;
Hebben goedgevonden en verstaan:    

### Artikel  I  

Wijzigt het Besluit administratieve bepalingen inzake het wegverkeer (BABW).   

### Artikel  II  

Wijzigt het Reglement verkeersregels en verkeerstekens 1990 (RVV 1990).   

### Artikel  III  

Wijzigt het Voertuigreglement.   

### Artikel  IV  

1.  Aanstellingen van verkeersregelaars afgegeven voor de inwerkingtreding van dit besluit behouden hun geldigheid zolang hun geldigheidsduur niet is verstreken of, indien geen geldigheidsduur is vastgesteld, tot vijf jaren na inwerkingtreding van dit besluit, dan wel tot zij zijn vervangen door een aanstelling op grond van [artikel 56 van het BABW](../../../../../../../../../../AMvB/besluit/administratieve/bepalingen/inzake/het/wegverkeer/(babw)/BWBR0004826/README.md), zoals dit komt te luiden na inwerkingtreding van dit besluit.   
2.  Aanvragen om als verkeersregelaar te worden aangesteld, ingediend vóór de inwerkingtreding van dit besluit, worden na dat tijdstip behandeld overeenkomstig de voorschriften zoals deze golden voor de datum van inwerkingtreding van dit besluit.   

### Artikel  V  

Dit besluit treedt in werking op 1 maart 2009.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
8 december 2008  
Beatrix  

De Minister van Verkeer en Waterstaat , 
C. M. P. S. Eurlings   

de *dertiende* januari 2009 

De Minister van Justitie , 
E. M. H. Hirsch Ballin    
