<meta http-equiv='Content-Type' content='text/html; charset=utf-8' />

##Besluit van 6 maart 1995, houdende wijziging van het Besluit zonering buitenlandse luchtvaartterreinen Noord- en Midden-Limburg

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Volkshuisvesting, Ruimtelijke Ordening en Milieubeheer van 7 juli 1994, nr. MJZ07794032, Centrale Directie Juridische Zaken, Afdeling Wetgeving;

Gelet op de [artikelen 108](../../../../../../../../../wet/wet/geluidhinder/BWBR0003227/README.md), [110](../../../../../../../../../wet/wet/geluidhinder/BWBR0003227/README.md) en [130 van de Wet geluidhinder](../../../../../../../../../wet/wet/geluidhinder/BWBR0003227/README.md) en [artikel 182 van de Gemeentewet](../../../../../../../../../wet/gemeentewet/BWBR0005416/README.md);

Gehoord de raden van de gemeenten Bergen, Haelen, Kessel, Roerdalen, Roermond, Roggel en Neer en Swalmen, alsmede provinciale staten van Limburg;

De Raad van State gehoord (advies van 12 december 1994, nr. W08.94.0439);

Gezien het nader rapport van Onze Minister van Volkshuisvesting, Ruimtelijke Ordening en Milieubeheer van 28 februari 1995, nr. MJZ 28295024, Centrale Directie Juridische Zaken, Afdeling Wetgeving;
Hebben goedgevonden en verstaan:    

### Artikel  I  

Bevat wijzigingen in andere regelgeving.   

### Artikel  II  

1.  Totdat de commissie, bedoeld in het besluit van Onze Minister van 28 april 1989, houdende wijziging Instellingsbeschikking Commissie Zonering Buitenlandse Luchtvaartterreinen Noord- en Midden-Limburg (*Stcrt*. 91 en 96), anders besluit: 

a. wordt zij geacht de commissie te zijn, bedoeld in [artikel 15 van het Besluit zonering buitenlandse luchtvaartterreinen Noord- en Midden-Limburg](../../../../../../../../../AMvB/besluit/zonering/buitenlandse/luchtvaartterreinen/noord-/en/midden-limburg/BWBR0003643/README.md), en  

b. treedt het vóór het tijdstip van inwerkingtreding van dit besluit door haar vastgestelde reglement van orde in de plaats van het reglement van orde, bedoeld in [artikel 16 van het Besluit zonering buitenlandse luchtvaartterreinen Noord- en Midden-Limburg](../../../../../../../../../AMvB/besluit/zonering/buitenlandse/luchtvaartterreinen/noord-/en/midden-limburg/BWBR0003643/README.md).     
2.  Het in het eerste lid genoemde besluit van Onze Minister wordt ingetrokken.   

### Artikel  III  

1.  Dit besluit treedt in werking met ingang van de dag na de datum van uitgifte van het *Staatsblad* waarin het wordt geplaatst.   
2.  Artikel I, onderdelen A en B, onder 4, werkt terug tot en met 19 maart 1993.   

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
6 maart 1995  
Beatrix  

De Minister van Volkshuisvesting, Ruimtelijke Ordening en Milieubeheer, 
Margaretha de Boer   

de eenentwintigste maart 1995 

De Minister van Justitie, 
W. Sorgdrager    
