<meta http-equiv='Content-Type' content='text/html; charset=utf-8' />

##Besluit van 29 juli 1994, tot wijziging van het Besluit subsidiëring voogdij- en gezinsvoogdij-instellingen en inrichtingen voor justitiële kinderbescherming

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Justitie van 10 juni 1994, Stafafdeling Wetgeving Privaatrecht, nr. 442834/94/6;

Gelet op [artikel 89 van de Grondwet](../../../../../../../../wet/grondwet/BWBR0001840/README.md) en [artikel 61 van de Wet op de jeugdhulpverlening](../../../../../../../../wet/wet/op/de/jeugdhulpverlening/BWBR0004608/README.md);

De Raad van State gehoord (advies van 11 juli 1994, nr. W03.94.0361);

Gezien het nader rapport van Onze Minister van Justitie van 18 juli 1994, no. 448822/94/6;
Hebben goedgevonden en verstaan:    

### Artikel  I  

Bevat wijzigingen in andere regelgeving.   

### Artikel  II  

1.  Indien het bedrag per capaciteitsplaats, bepaald volgens artikel 3, eerste lid, aanmerkelijk lager is dan het bedrag per jeugdige bepaald volgens dit artikellid, zoals het luidde voor de inwerkingtreding van dit besluit, kan Onze Minister gedurende ten hoogste drie jaren vanaf de inwerkingtreding van dit besluit, gelet op de bijzondere omstandigheden van de inrichting, een aanvullende subsidie verlenen.   
2.  Indien het bedrag per capaciteitsplaats, bepaald volgens artikel 3, eerste lid, aanmerkelijk hoger is dan het bedrag per jeugdige bepaald volgens dit artikellid, zoals het luidde voor de inwerkingtreding van dit besluit, kan Onze Minister gedurende ten hoogste drie jaren vanaf de inwerkingtreding van dit besluit, om een geleidelijke verhoging van het bedrag per jeugdige te bewerkstelligen, het subsidie op een lager bedrag vaststellen.   

### Artikel  III  

Dit besluit treedt in werking met ingang van 1 september 1994.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
29 juli 1994  
Beatrix  

De Minister van Justitie, 
A. Kosto   

de elfde augustus 1994 

De Minister van Justitie, 
A. Kosto    
