<meta http-equiv='Content-Type' content='text/html; charset=utf-8' />

##Besluit van 21 september 2006 tot wijziging van het Reglement dienst hoofd- en lokaalspoorwegen in verband met RandstadRail en enkele technische wijzigingen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Verkeer en Waterstaat van 23 mei 2006, nr. HDJZ/S§W/2006-744, Hoofddirectie Juridische Zaken;

Gelet op de [artikelen 27](../../../../../../../../../wet/spoorwegwet/BWBR0001848/README.md) en [33 van de Spoorwegwet 1875](../../../../../../../../../wet/spoorwegwet/BWBR0001848/README.md) en op [artikel 4 van de Locaalspoor- en Tramwegwet](../../../../../../../../../wet/locaalspoor-/en/tramwegwet/BWBR0001866/README.md);

De Raad van State gehoord (advies van 13 juli 2006, nr. W09.06.0168/V);

Gezien het nader rapport van Onze Minister van Verkeer en Waterstaat van 18 september 2006, nr. HDJZ/S&W/2006-1435, Hoofddirectie Juridische Zaken;
Hebben goedgevonden en verstaan:    

### Artikel  I  

Wijzigt het Reglement dienst hoofd- en lokaalspoorwegen.   

### Artikel  II  

1.  Vergunningen en ontheffingen die betrekking hebben op RandstadRail en die ingevolge [artikel 27 van het Besluit spoorweginfrastructuur](../../../../../../../../../AMvB/besluit/spoorweginfrastructuur/BWBR0017626/README.md) zijn aangemerkt als vergunningen en ontheffingen verleend op grond van [artikel 19](../../../../../../../../../wet/spoorwegwet/BWBR0015007/README.md) en [21 van de Spoorwegwet](../../../../../../../../../wet/spoorwegwet/BWBR0015007/README.md) en gelden op het tijdstip van inwerkingtreding van dit besluit, worden vanaf de dag waarop dit besluit in werking treedt aangemerkt als vergunningen en ontheffingen verleend op grond van [artikel 39 van de Spoorwegwet 1875](../../../../../../../../../wet/spoorwegwet/BWBR0001848/README.md) en [artikel 15 van het Reglement dienst hoofd- en lokaalspoorwegen](../../../../../../../../../AMvB/reglement/dienst/hoofd-/en/lokaalspoorwegen/BWBR0003083/README.md).   
2.  Vergunningen die ingevolge [artikel 19 van de Spoorwegwet](../../../../../../../../../wet/spoorwegwet/BWBR0015007/README.md) en ontheffingen die ingevolge [artikel 21 van de Spoorwegwet](../../../../../../../../../wet/spoorwegwet/BWBR0015007/README.md) zijn verleend voor RandstadRail en gelden op het tijdstip van inwerkingtreding van dit besluit, worden vanaf de dag waarop dit besluit in werking treedt aangemerkt als vergunningen en ontheffingen verleend op grond van [artikel 39 van de Spoorwegwet 1875](../../../../../../../../../wet/spoorwegwet/BWBR0001848/README.md) en [artikel 15 van het Reglement dienst hoofd- en lokaalspoorwegen](../../../../../../../../../AMvB/reglement/dienst/hoofd-/en/lokaalspoorwegen/BWBR0003083/README.md).   

### Artikel  III  

Dit besluit treedt in werking met ingang van de dag na de datum van uitgifte van het Staatsblad waarin zij wordt geplaatst.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
21 september 2006  
Beatrix  

De Minister van Verkeer en Waterstaat , 
K. M. H. Peijs   

de *twaalfde* oktober 2006 

De Minister van Justitie , 
E. M. H. Hirsch Ballin    
