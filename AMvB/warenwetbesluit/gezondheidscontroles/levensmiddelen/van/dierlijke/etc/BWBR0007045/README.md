<meta http-equiv='Content-Type' content='text/html; charset=utf-8' />

##Besluit van 29 november 1994, houdende het Warenwetbesluit Gezondheidscontroles levensmiddelen van dierlijke oorsprong (intraverkeer)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van onze Minister van Volksgezondheid, Welzijn en Sport van 26 augustus 1994, nr. DGV92/VVP/L941819, gedaan in overeenstemming met Onze Minister van Economische Zaken en Onze Minister van Landbouw, Natuurbeheer en Visserij;

Gelet op Richtlijn nr. 89/662/EEG van de Raad van de Europese Gemeenschappen van 11 december 1989 inzake veterinaire controles in het intracommunautaire handelsverkeer in het vooruitzicht van de totstandbrenging van de interne markt (*PbEG* L 395);

alsmede op artikel 1, vierde lid, artikel 9, onder *b*, [artikel 13](../../../../../../../../wet/warenwet/BWBR0001969/README.md) en [artikel 14, van de Warenwet](../../../../../../../../wet/warenwet/BWBR0001969/README.md);

Gezien het advies van de Adviescommissie [Warenwet](../../../../../../../../wet/warenwet/BWBR0001969/README.md) van 8 juli 1994 met nummer 14796/(060/4/19/20/21)5;

De Raad van State gehoord (advies van 1 november 1994, nr. W13.94.0548);

Gezien het nader rapport van Onze Minister van Volksgezondheid, Welzijn en Sport van 15 november 1994, nr. DGV gz/VVP/L 942358, uitgebracht in overeenstemming met Onze Minister van Economische Zaken en Onze Minister van Landbouw, Natuurbeheer en Visserij;
Hebben goedgevonden en verstaan:    

### Artikel  1  

In dit besluit wordt verstaan onder Richtlijn 89/662/EEG: Richtlijn nr. 89/662/EEG van de Raad van de Europese Gemeenschappen van 11 december 1989 inzake veterinaire controles in het intracommunautaire handelsverkeer in het vooruitzicht van de totstandbrenging van de interne markt (*PbEG* L 395).  

### Artikel  2  

1.  Het is verboden eet- en drinkwaren binnen Nederlands grondgebied te brengen anders dan met inachtneming van de bij of krachtens dit besluit gestelde voorschriften.   
2.  Het is verboden eet- en drinkwaren af te leveren anders dan met inachtneming van de bij of krachtens dit besluit gestelde voorschriften.   

### Artikel  3  

Eet- of drinkwaren worden slechts binnen Nederlands grondgebied gebracht indien die waren bij aanwending overeenkomstig redelijkerwijze te verwachten gebruik uit het oogpunt van gezondheid geschikt zijn voor menselijke consumptie.  

### Artikel  4  

Onze Minister stelt in overeenstemming met Onze Minister van Landbouw, Natuurbeheer en Visserij, ter uitvoering van Richtlijn 89/662/EEG nadere regels vast met betrekking tot artikel 3.  

### Artikel  5  

Dit besluit treedt in werking met ingang van 1 januari 1995.  

### Artikel  6  

Dit besluit wordt aangehaald als: Warenwetbesluit Gezondheidscontroles levensmiddelen van dierlijke oorsprong (intraverkeer).  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
29 november 1994  
Beatrix  

De Minister van Volksgezondheid, Welzijn en Sport, 
E. Borst-Eilers   

de tweeÃ«ntwintigste december 1994 

De Minister van Justitie, 
W. Sorgdrager    
