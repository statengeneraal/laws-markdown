<meta http-equiv='Content-Type' content='text/html; charset=utf-8' />

##Besluit van 6 december 2007, houdende tijdelijke verruiming van het toepassingsbereik van het concentratietoezicht op ondernemingen die zorg verlenen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister van Economische Zaken van 15 juni 2007, nr. WJZ 7070387;

Gelet op [artikel 29, derde lid, van de Mededingingswet](../../../../../../../../../wet/mededingingswet/BWBR0008691/README.md);

De Raad van State gehoord (advies van 16 juli 2007, nr. W10.07.0176/III);

Gezien het nader rapport van Onze Minister van Economische Zaken van 3 december 2007, nr. WJZ 7142467;
Hebben goedgevonden en verstaan:    

### Artikel  1  

1.  Bij concentraties waarbij ten minste twee van de betrokken ondernemingen in het voorafgaande kalenderjaar met het verlenen van zorg, als bedoeld in het tweede lid, ieder afzonderlijk een omzet hebben behaald van meer dan € 5 500 000, worden de bedragen, bedoeld in [artikel 29, eerste lid, van de Mededingingswet](../../../../../../../../../wet/mededingingswet/BWBR0008691/README.md), als volgt verlaagd: 

a. het bedrag van € 113 450 000 wordt verlaagd tot € 55 000 000;  

b. het bedrag van € 30 000 000 wordt verlaagd tot € 10 000 000.     
2.  Als zorg, bedoeld in het eerste lid, wordt aangemerkt: 

a. zorg als bedoeld in [artikel 2, eerste lid, onderdeel a tot en met l, van het Besluit zorgaanspraken AWBZ](../../../../../../../../../AMvB/besluit/zorgaanspraken/awbz/BWBR0014149/README.md);  

b. zorg als bedoeld in [artikel 10 van de Zorgverzekeringswet](../../../../../../../../../wet/zorgverzekeringswet/BWBR0018450/README.md);  

c. zorg als bedoeld in [artikel 1, onderdeel h, van de Wet maatschappelijke ondersteuning](../../../../../../../../../wet/wet/maatschappelijke/ondersteuning/BWBR0020031/README.md).     

### Artikel  2  

Dit besluit treedt in werking met ingang van 1 januari 2008 en vervalt 1 januari 2013.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
6 december 2007  
Beatrix  

De Minister van Economische Zaken , 
M. J. A. van der Hoeven   

de *negentiende* december 2007 

De Minister van Justitie , 
E. M. H. Hirsch Ballin    
