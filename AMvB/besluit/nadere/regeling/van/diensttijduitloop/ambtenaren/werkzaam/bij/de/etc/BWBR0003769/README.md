<meta http-equiv='Content-Type' content='text/html; charset=utf-8' />

##Besluit van 14 februari 1985, houdende nadere regeling van diensttijduitloop van ambtenaren werkzaam bij de Binnenlandse Veiligheidsdienst

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van Onze Minister-President, Minister van Algemene Zaken van 27 november 1984, nr. 350681 en van Onze Minister van Binnenlandse Zaken van 22 november 1984, nr. 26334 SG/Kab., Directie Personeelszaken/Kabinet;

Gelet op het Rechtspositiebesluit Binnenlandse Veiligheidsdienst (*Stb.* 1955, 33-34), het [Bezoldigingsbesluit Burgerlijke Rijksambtenaren 1984](../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md), (*Stb.* 1983, 571) en de [Overgangsregeling Bezoldigingsbesluit Burgerlijke Rijksambtenaren 1984](../../../../../../../../../../../../AMvB/overgangsregeling/bezoldigingsbesluit/burgerlijke/rijksambtenaren/1984/BWBR0003631/README.md), (*Stb.* 1983, 572);

De Raad van State gehoord (advies van 6 februari 1985, nr. W01.84.0730/04.5.05);

Gezien het nader rapport van Onze Minister-President, Minister van Algemene Zaken en Onze Minister van Binnenlandse Zaken van 11 februari 1985, nr. 26999 SG/Kab.;
Hebben goedgevonden en verstaan:    

### Artikel  1  

Voor de ambtenaar bedoeld in artikel 4 respectievelijk [artikel 5 van de Overgangsregeling Bezoldigingsbesluit Burgerlijke Rijksambtenaren 1984](../../../../../../../../../../../../AMvB/overgangsregeling/bezoldigingsbesluit/burgerlijke/rijksambtenaren/1984/BWBR0003631/README.md), die voor 1 januari 1984 in dienst is getreden van de Binnenlandse Veiligheidsdienst en voor wie een der schalen 4, 5 en 6 van het [Bezoldigingsbesluit Burgerlijke Rijksambtenaren 1984](../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) respectievelijk schaal 39 van het [Bezoldigingsbesluit Burgerlijke Rijksambtenaren](../../../../../../../../../../../../AMvB/bezoldigingsbesluit/burgerlijke/rijksambtenaren/1984/BWBR0003630/README.md) 1948 geldt, wordt deze schaal tot en met 30 juni 1984 verlengd op de wijze als bepaald in artikel 2 en nadien op de wijze als bedoeld in artikel 3.  

### Artikel  2  

a. schaal 6 wordt verlengd met de salarisnummers U 15 en U 17 en de salarissen vermeld achter de salarisnummers 6 respectievelijk 7 van schaal 7;  

b. schaal 5 wordt verlengd met het salarisnummer U 18 en het salaris vermeld achter salarisnummer 8 van schaal 6;  

c. schaal 39 wordt verlengd met het salarisnummer U 16 en het salaris vermeld achter salarisnummer U 14 van schaal 5;  

d. schaal 4 wordt verlengd met het salarisnummer U 18 en het salaris vermeld achter salarisnummer U 14 van schaal 5.    

### Artikel  3  

a. schaal 6 wordt verlengd met de salarisnummers U15 en U17 en respectievelijk de salarissen vermeld achter de salarisnummers 7 en 8 van schaal 7;  

b. schaal 5 wordt verlengd met salarisnummer U17 en het salaris vermeld achter salarisnummer 9 van schaal 6;  

c. schaal 39 wordt verlengd met salarisnummer U16 en het salaris vermeld achter salarisnummer U13 van schaal 5;  

d. schaal 4 wordt verlengd met salarisnummer U18 en het salaris vermeld achter salarisnummer U13 van schaal 5.    

### Artikel  4  

De in de artikelen 2 en 3 opgenomen schalen worden voor wat betreft de toepassing van het bepaalde in de [artikelen 4 en 5 van de Overgangsregeling Bezoldigingsbesluit Burgerlijke Rijksambtenaren 1984](../../../../../../../../../../../../AMvB/overgangsregeling/bezoldigingsbesluit/burgerlijke/rijksambtenaren/1984/BWBR0003631/README.md) opgenomen bij de daarin genoemde schalen.  

### Artikel  5  

Dit besluit treedt in werking met ingang van de tweede dag na de datum van uitgifte van het *Staatsblad* waarin het wordt geplaatst en werkt terug tot 1 januari 1984.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst en dat daarvan afschrift zal worden gezonden aan de Raad van State en de Algemene Rekenkamer.   

's-Gravenhage 
14 februari 1985  
Beatrix  

De Minister-President, Minister van Algemene Zaken, 
R. F. M. Lubbers   

De Minister van Binnenlandse Zaken, 
Rietkerk   

de zevende maart 1985 

De Minister van Justitie, 
F. Korthals Altes    
