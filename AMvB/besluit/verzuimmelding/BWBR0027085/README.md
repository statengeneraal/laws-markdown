<meta http-equiv='Content-Type' content='text/html; charset=utf-8' />

##Besluit van 23 december 2009, houdende vaststelling van de gegevens die door het hoofd van de school of de instelling of het bevoegd gezag dan wel door burgemeester en wethouders worden verstrekt voor opname in het meldingsregister relatief verzuim alsmede van de wijze waarop deze gegevens worden verstrekt (Besluit Verzuimmelding)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Onderwijs, Cultuur en Wetenschap, van 27 oktober 2009, nr. WJZ/162297 (3819), directie Wetgeving en Juridische Zaken, gedaan mede namens Onze Minister van Landbouw, Natuur en Voedselkwaliteit;

Gelet op de [artikelen 21a, elfde lid, van de Leerplichtwet 1969](../../../../wet/leerplichtwet/1969/BWBR0002628/README.md), [8.1.8a, tiende lid, van de Wet educatie en beroepsonderwijs](../../../../wet/wet/educatie/en/beroepsonderwijs/BWBR0007625/README.md), [47b, tiende lid, van de Wet op de expertisecentra](../../../../wet/isovso/BWBR0003549/README.md) en [28a, tiende lid, van de Wet op het voortgezet onderwijs](../../../../wet/wet/op/het/voortgezet/onderwijs/BWBR0002399/README.md);

De Raad van State gehoord (advies van 9 december 2009, nr. W05.09.0443/I);

Gezien het nader rapport van de Staatssecretaris van Onderwijs, Cultuur en Wetenschap, van 21 december 2009, nr. WJZ/178260 (3819), directie Wetgeving en Juridische Zaken, uitgebracht mede namens Onze Minister van Landbouw, Natuur en Voedselkwaliteit;
Hebben goedgevonden en verstaan:    

### Artikel  1  

De gegevensverstrekking, bedoeld in de [artikelen 21a, eerste, tweede en zesde lid, van de Leerplichtwet 1969](../../../../wet/leerplichtwet/1969/BWBR0002628/README.md), [8.1.8a, eerste en vijfde lid, van de Wet educatie en beroepsonderwijs](../../../../wet/wet/educatie/en/beroepsonderwijs/BWBR0007625/README.md), [47b, eerste en vijfde lid, van de Wet op de expertisecentra](../../../../wet/isovso/BWBR0003549/README.md) en [28a, eerste en vijfde lid, van de Wet op het voortgezet onderwijs](../../../../wet/wet/op/het/voortgezet/onderwijs/BWBR0002399/README.md), vindt plaats langs elektronische weg.  

### Artikel  2  

De nadere specificatie van de gegevens, bedoeld in [artikel 21a, elfde lid, van de Leerplicht 1969](../../../../wet/leerplichtwet/1969/BWBR0002628/README.md), [8.1.8a, tiende lid, van de Wet educatie en beroepsonderwijs](../../../../wet/wet/educatie/en/beroepsonderwijs/BWBR0007625/README.md), [47b, tiende lid, van de Wet op de expertisecentra](../../../../wet/isovso/BWBR0003549/README.md) en [28a, tiende lid, van de Wet op het voortgezet onderwijs](../../../../wet/wet/op/het/voortgezet/onderwijs/BWBR0002399/README.md), is opgenomen in de bijlage bij dit besluit.  

### Artikel  3  

Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst en werkt terug tot en met 1 augustus 2009.  

Lasten en bevelen dat dit besluit met de bijlage en de daarbij behorende nota van toelichting in het Staatsblad zal worden geplaatst.   

’s-Gravenhage 
23 december 2009  
Beatrix  

De Staatssecretaris van Onderwijs, Cultuur en Wetenschap, 
J. M. van Bijsterveldt-Vliegenthart   

De Minister van Landbouw, Natuur en Voedselkwaliteit, 
G. Verburg   

de *negentiende* januari 2010 

De Minister van Justitie, 
E. M. H. Hirsch Ballin    

### Bijlage  

Bijlage bij artikel 2 van het Besluit Verzuimmelding. Deze bijlage bevat de nadere specificatie, bedoeld in dat artikel.  

|  *Door de school of instelling te verstrekken gegevens:*   | Opmerking / uitwerking  |
|:---|:---|
| Persoonsgebonden nummer leerling / deelnemer  | --- |
| Begindatum verzuim  | --- |
| Einddatum verzuim  | Indien bekend  |
| Vermoedelijke soort verzuim  | Keuze uit lijst van 5:  – luxe verzuim;  – beginnend verzuim;  – signaal verzuim;  – ongeoorloofd verzuim van in totaal zestien uren in vier opeenvolgende lesweken;  – ongeoorloofd verzuim van 1 maand of langer.  |
| Vermoedelijke reden verzuim  | Vrij tekstveld  |
| Alle lessen gemist  | Ja / nee  |
| Door school ondernomen actie  | Vrij tekstveld  |
| Actie door gemeente gewenst  | Ja / nee  |
| Toelichting als antwoord op vorige vraag: nee  | Vrij tekstveld  |
| Naam leslocatie  | Uit door de school / instelling beheerde lijst  |
| --- | --- |
| Gegevens melder:  | --- |
| Naam  | --- |
| Functie  | --- |
| Telefoonnummer  | --- |
| E-mail  | --- |
| --- | --- |
| Telefoonnummer ouder of leerling / deelnemer  | --- |
| --- | --- |
| Afwijkend adres leerling / deelnemer:  | Indien verblijfadres afwijkt van GBA-adres  |
| Straat  | --- |
| Huisnummer  | --- |
| Huisletter  | --- |
| Huisnummer toevoeging  | --- |
| Postcode  | --- |
| Locatie aanduiding  | --- |
| Plaatsnaam  | --- |
| --- | --- |
| Verzuimspecificatie:  | --- |
| Verzuimdagen  | --- |
| Verzuimuren  | --- |

|  *Door de gemeente te verstrekken gegevens:*   |--- |
|:---|:---|
| Status melding  | Keuze uit lijst van 3:  – in behandeling;  – afgesloten;  – ter kennisneming aangenomen.  |
| Reden melding afgesloten  | Keuze uit lijst van 7:  – terug naar school, opleiding hervat;  – inschrijving beëindigd, andere opleiding;  – inschrijving beëindigd, werk;  – inschrijving beëindigd, overige redenen;  – inschrijving beëindigd, leerling overleden;  – geen verzuim, langdurig ziek;  – geen verzuim, legitiem afwezig.  |
| Toelichting afsluiting melding  | Keuze uit lijst van 3:  – leerling / deelnemer is gezien door gemeente;  – er wordt actie ondernomen richting leerling / deelnemer door gemeente;  – er loopt geen actie meer richting leerling / deelnemer.  |
| --- | --- |
| Gemeentelijke contactpersoon:  | --- |
| Naam  | --- |
| Functie  | --- |
| Telefoonnummer  | --- |
| E-mail  | --- |

