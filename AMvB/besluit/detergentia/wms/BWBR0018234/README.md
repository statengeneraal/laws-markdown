<meta http-equiv='Content-Type' content='text/html; charset=utf-8' />

##Besluit van 25 april 2005, houdende regelen ter uitvoering van de EG-verordening betreffende detergentia (Besluit detergentia Wms)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Volkshuisvesting, Ruimtelijke Ordening en Milieubeheer van 28 februari 2005, nr. MJZ2005021614, Directie Juridische Zaken, Afdeling Wetgeving;

Gelet op verordening (EG) nr. 648/2004 van het Europees Parlement en de Raad van de Europese Unie van 31 maart 2004, betreffende detergentia (PbEU L 104) en op de [artikelen 24](../../../../../wet/wet/milieugevaarlijke/stoffen/BWBR0003892/README.md) en [39, derde lid, van de Wet milieugevaarlijke stoffen](../../../../../wet/wet/milieugevaarlijke/stoffen/BWBR0003892/README.md);

De Raad van State gehoord (advies van 7 april 2005, nr. W08.05.0061/V);

Gezien het nader rapport van de Staatssecretaris van Volkshuisvesting, Ruimtelijke Ordening en Milieubeheer van 19 april 2005, nr. MJZ2005025296, Directie Juridische Zaken, Afdeling Wetgeving;
Hebben goedgevonden en verstaan:    

### Artikel  1  

In dit besluit wordt verstaan onder verordening: verordening (EG) nr. 648/2004 van het Europees Parlement en de Raad van de Europese Unie van 31 maart 2004 betreffende detergentia (PbEU L 104).  

### Artikel  2  

Het is verboden te handelen in strijd met de artikelen 3, 6, tweede lid, 7, eerste zin, 9 en 11, tweede tot en met vijfde lid, van de verordening.  

### Artikel  3  

Als autoriteit als bedoeld in artikel 8, eerste lid, van de verordening wordt Onze Minister aangewezen.  

### Artikel  3a  

Dit besluit berust mede op de [artikelen 9.2.2.1](../../../../../wet/wet/milieubeheer/BWBR0003245/README.md) en [9.2.3.2 van de Wet milieubeheer](../../../../../wet/wet/milieubeheer/BWBR0003245/README.md).  

### Artikel  4  

Het [Besluit biologische afbreekbaarheid oppervlakte-actieve stoffen in wasmiddelen Wet milieugevaarlijke stoffen](../../../../../KB/besluit/biologische/afbreekbaarheid/oppervlakte-actieve/stoffen/in/etc/BWBR0004777/README.md) wordt ingetrokken.  

### Artikel  5  

Dit besluit treedt in werking met ingang van 8 oktober 2005.  

### Artikel  6  

Dit besluit wordt aangehaald als: Besluit detergentia milieubeheer.  

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

’s-Gravenhage 
25 april 2005  
Beatrix  

De Staatssecretaris van Volkshuisvesting, Ruimtelijke Ordening en Milieubeheer 
P. L. B. A. van Geel   

de *negentiende* mei 2005 

De Minister van Justitie 
J. P. H. Donner    
