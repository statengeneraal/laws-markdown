<meta http-equiv='Content-Type' content='text/html; charset=utf-8' />

##Besluit van 22 december 1995, houdende afwijking van het Besluit vaststelling rekenpremies Ziektewet en wachtgeldfondsen voor het jaar 1996

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Sociale Zaken en Werkgelegenheid van 30 november 1995, mede namens Onze Minister van Volksgezondheid, Welzijn en Sport, Directie Sociale Verzekeringen, Nr. SV/AVF/95/5295;

Gelet op de [artikelen 9](../../../../../../../../../../../../wet/algemene/ouderdomswet/BWBR0002221/README.md), vierde lid, en [29, achtste lid, van de Algemene Ouderdomswet](../../../../../../../../../../../../wet/algemene/ouderdomswet/BWBR0002221/README.md), de artikelen 19, vierde lid, en 37 *b*, vijfde lid, van de Algemene Weduwen- en Wezenwet, artikel 41 *a*, tweede lid, van de Algemene Arbeidsongeschiktheidswet, [artikel 55, derde lid, van de Algemene bijstandswet](../../../../../../../../../../../../wet/algemene/bijstandswet/BWBR0007333/README.md), artikel 10, tweede lid, van de Wet inkomensvoorziening oudere en gedeeltelijk arbeidsongeschikte werknemers, [artikel 10, tweede lid, van de Wet inkomensvoorziening oudere en gedeeltelijk arbeidsongeschikte gewezen zelfstandigen](../../../../../../../../../../../../wet/wet/inkomensvoorziening/oudere/en/gedeeltelijk/arbeidsongeschikte/gewezen/etc/BWBR0004163/README.md), artikel 6, tweede lid, van de Wet arbeidsongeschiktheidsverzekering militairen, [artikel 85, derde lid, van de Werkloosheidswet](../../../../../../../../../../../../wet/werkloosheidswet/BWBR0004045/README.md), [artikel 61, eerste lid, van de Ziektewet](../../../../../../../../../../../../wet/ziektewet/BWBR0001888/README.md), [artikel 19 *a*, tweede lid, van de Wet uitkeringen vervolgingsslachtoffers 1940-1945](../../../../../../../../../../../../wet/wet/uitkeringen/vervolgingsslachtoffers/1940-1945/BWBR0002844/README.md), [artikel 36, derde lid, van de Wet buitengewoon pensioen 1940-1945](../../../../../../../../../../../../wet/wet/buitengewoon/pensioen/1940-1945/BWBR0002032/README.md), [artikel 32, derde lid, van de Wet buitengewoon pensioen zeelieden-oorlogsslachtoffers](../../../../../../../../../../../../wet/wet/buitengewoon/pensioen/zeelieden-oorlogsslachtoffers/BWBR0002035/README.md), [artikel 43, derde lid, van de Wet buitengewoon pensioen Indisch verzet](../../../../../../../../../../../../wet/wet/buitengewoon/pensioen/indisch/verzet/BWBR0003968/README.md) en [artikel 26, derde lid, van de Wet uitkeringen burger-oorlogsslachtoffers 1940-1945](../../../../../../../../../../../../wet/wet/uitkeringen/burger-oorlogsslachtoffers/1940-1945/BWBR0003664/README.md);

De Raad van State gehoord (advies van 20 december 1995, nr. W12.95.067);

Gezien het nader rapport van de Staatssecretaris van Sociale Zaken en Werkgelegenheid van 21 december 1995, nr. SV/AVF/95/5663, mede namens Onze Minister van Volksgezondheid, Welzijn en Sport;
Hebben goedgevonden en verstaan:    

### Artikel  1  

In dit besluit wordt verstaan onder: 

a. WW: [Werkloosheidswet](../../../../../../../../../../../../wet/werkloosheidswet/BWBR0004045/README.md);  

b. rekenpremie wachtgeldfondsen: de vervangende premie bedoeld in artikel 85, derde lid, van de WW.    

### Artikel  2  

In afwijking van artikel 4, eerste lid, van het Besluit vaststelling rekenpremies [Ziektewet](../../../../../../../../../../../../wet/ziektewet/BWBR0001888/README.md) en wachtgeldfondsen wordt de rekenpremie wachtgeldfondsen voor het jaar 1996 in het daaraan voorafgaande jaar vastgesteld op het gewogen gemiddelde van de wachtgeldpremies, zoals deze, in verband met de verlenging van de wachtgeldperiode van acht naar dertien weken, voor het jaar 1996 voor alle bedrijfstakken worden vastgesteld.  

### Artikel  3  

Dit besluit treedt in werking met ingang van de dag na de datum van uitgifte van het *Staatsblad* waarin het wordt geplaatst.  

Lasten en bevelen dat dit besluit met de daarbij behorende nota van toelichting in het *Staatsblad* zal worden geplaatst.   

's-Gravenhage 
22 december 1995  
Beatrix  

De Staatssecretaris van Sociale Zaken en Werkgelegenheid, 
R. L. O. Linschoten   

De Minister van Volksgezondheid, Welzijn en Sport, 
E. Borst-Eilers   

de negenentwintigste december 1995 

De Minister van Justitie, 
W. Sorgdrager    
