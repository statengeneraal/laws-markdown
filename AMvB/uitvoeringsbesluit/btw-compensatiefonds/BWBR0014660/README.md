<meta http-equiv='Content-Type' content='text/html; charset=utf-8' />

##Besluit van 5 februari 2003 tot vaststelling van het Uitvoeringsbesluit BTW-compensatiefonds

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Op de voordracht van de Staatssecretaris van Financiën van 27 november 2002, nr. PBTW 2002–68M, Directoraat-Generaal van de Rijksbegroting, Directie Financiën Publiekrechtelijke Lichamen;

Gelet op [artikel 4, tweede lid, van de Wet op het BTW-compensatiefonds](../../../../wet/wet/op/het/btw-compensatiefonds/BWBR0013817/README.md);

De Raad van State gehoord (advies van 12 december 2002, nr. W06.02.0540/IV);

Gezien het nader rapport van de Staatssecretaris van Financiën van 21 januari 2003, nr. PBTW 2002–91M, Directoraat-Generaal van de Rijksbegroting, Directie Financiën Publiekrechtelijke Lichamen;
Hebben goedgevonden en verstaan:    

### Artikel  1  

De uitsluiting van het recht op een bijdrage uit het BTW-compensatiefonds volgens [artikel 4, eerste lid, aanhef en onder a, van de Wet op het BTW-compensatiefonds](../../../../wet/wet/op/het/btw-compensatiefonds/BWBR0013817/README.md) is niet van toepassing voorzover het goederen of diensten betreft die naar hun aard uitsluitend door het publiekrechtelijk lichaam of regionaal openbaar lichaam kunnen worden verstrekt, verleend of ter beschikking gesteld.  

### Artikel  2  

1.  Dit besluit treedt in werking met ingang van de dag na de datum van uitgifte van het Staatsblad waarin het wordt geplaatst, en werkt terug tot en met 1 januari 2003.   
2.  Dit besluit kan worden aangehaald als: Uitvoeringsbesluit BTW-compensatiefonds.   

Lasten en bevelen dat dit besluit met de daarbij behorende nota van toelichting in het Staatsblad zal worden geplaatst.   

's-Gravenhage 
5 februari 2003  
Beatrix  

De Staatssecretaris van Financiën, 
S. R. A. van Eijck   

de vijfentwintigste februari 2003 

De Minister van Justitie, 
J. P. H. Donner    
