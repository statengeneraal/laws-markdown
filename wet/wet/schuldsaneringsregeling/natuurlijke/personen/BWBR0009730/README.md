<meta http-equiv='Content-Type' content='text/html; charset=utf-8' />

##Wet van 25 juni 1998 tot wijziging van de Faillissementswet in verband met de sanering van schulden van natuurlijke personen

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is in de [Faillissementswet](../../../../../../wet/faillissementswet/BWBR0001860/README.md) regels te geven omtrent de sanering van schulden van natuurlijke personen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### ARTIKEL  I  

Wijzigt de Faillissementswet.   

### ARTIKEL  II  

1.  In afwijking van het bepaalde in [artikel 15b, eerste lid, van de Faillissementswet](../../../../../../wet/faillissementswet/BWBR0001860/README.md), zoals vastgesteld bij deze wet, kan een faillissement waarin vóór het in werking treden van deze wet de verificatievergadering is gehouden, worden opgeheven onder het gelijktijdig uitspreken van de toepassing van de schuldsaneringsregeling bedoeld in [titel III van de Faillissementswet](../../../../../../wet/faillissementswet/BWBR0001860/README.md), zoals vastgesteld bij deze wet.   
2.  In afwijking van het bepaalde in [artikel 247a, eerste lid, van de Faillissementswet](../../../../../../wet/faillissementswet/BWBR0001860/README.md), zoals vastgesteld bij deze wet, kan een surséance van betaling die vóór het tijdstip van het in werking treden van deze wet voorlopig of definitief is verleend, ook op een later tijdstip dan twee maanden na de dag waarop de surséance voorlopig is verleend, worden ingetrokken onder het gelijktijdig uitspreken van de toepassing van de schuldsaneringsregeling bedoeld in [titel III van de Faillissementswet](../../../../../../wet/faillissementswet/BWBR0001860/README.md), zoals vastgesteld bij deze wet.   

### ARTIKEL  IIA  

Wijzigt de Wet Justitie-subsidies.   

### ARTIKEL  IIB  

Wijzigt de Algemene wet bestuursrecht.   

### ARTIKEL  III  

De inwerkingtreding van deze wet wordt nader bij de wet geregeld.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren, wie zulks aangaat aan de nauwkeurige uitvoering de hand zullen houden.   

Gegeven te 's-Gravenhage 
25 juni 1998  
Beatrix  

De Minister van Justitie, 
W. Sorgdrager   

drieëntwintigste juli 1998 

De Minister van Justitie a.i., 
H. F. Dijkstal    
