<meta http-equiv='Content-Type' content='text/html; charset=utf-8' />

##Wet van 27 juni 1984, houdende machtiging tot oprichting van de Stichting Proefstation voor de Varkenshouderij

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is dat de Staat overgaat tot oprichting van de Stichting Proefstation voor de Varkenshouderij en dat daartoe ingevolge [artikel 40 van de Comptabiliteitswet](../../../../../../../../wet/comptabiliteitswet/BWBR0003075/README.md) 1976 (*Stb*. 671) machtiging bij de wet vereist is;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  1  

Onze Minister van Landbouw en Visserij wordt gemachtigd op te richten de Stichting Proefstation voor de Varkenshouderij.  

### Artikel  2  

De geldelijke aansprakelijkheid van de Staat voor het beheer van de stichting is beperkt tot de schulden welke na haar liquidatie als rechtspersoon mochten overblijven.  

### Artikel  3  

De wet treedt in werking met ingang van de eerste dag na de datum van uitgifte van het *Staatsblad* waarin zij wordt geplaatst.  

### Artikel  4  

De wet kan worden aangehaald als Wet Stichting Proefstation voor de Varkenshouderij.  

Lasten en bevelen, dat deze in het *Staatsblad* zal worden geplaatst, en dat alle ministeriÃ«le departementen, autoriteiten, colleges en ambtenaren, wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
27 juni 1984  
Beatrix  

De Minister van Landbouw en Visserij, 
G. J. M. Braks   

de vierentwintigste juli 1984 

De Minister van Justitie, 
F. Korthals Altes    
