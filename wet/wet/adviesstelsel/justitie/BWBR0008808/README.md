<meta http-equiv='Content-Type' content='text/html; charset=utf-8' />

##Wet van 5 juli 1997 tot instelling van vaste colleges van advies van het Rijk op het terrein van het Ministerie van Justitie (Wet adviesstelsel Justitie)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is een aantal vaste colleges van advies van het Rijk in te stellen op het terrein van het Ministerie van Justitie en dat het in verband met [artikel 79 Grondwet](../../../../../wet/grondwet/BWBR0001840/README.md) en de [Kaderwet adviescolleges](../../../../../wet/kaderwet/adviescolleges/BWBR0008159/README.md) noodzakelijk is daartoe wettelijke bepalingen vast te stellen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  1  

1.  Er is een Commissie vennootschapsrecht.   
2.  De commissie bestaat uit ten minste zes en ten hoogste tien leden.   
3.  De commissie heeft tot taak de regering en de beide kamers der Staten-Generaal te adviseren over wetgeving op het terrein van het vennootschapsrecht en het rechtspersonenrecht in het algemeen.   

### Artikel  2  

1.  Er is een Adviescommissie voor burgerlijk procesrecht.   
2.  De commissie bestaat uit ten minste zes en ten hoogste tien leden.   
3.  De commissie heeft tot taak de regering en de beide kamers der Staten-Generaal te adviseren over wetgeving op het terrein van het burgerlijk procesrecht.   

### Artikel  3  

1.  Er is een commissie auteursrecht.   
2.  De commissie bestaat, met inbegrip van de voorzitter, uit ten minste zes en ten hoogste tien leden.   
3.  De commissie heeft tot taak de regering en de beide Kamers der Staten-Generaal te adviseren over wetgeving op het terrein van het auteursrecht en de naburige rechten.   

### Artikel  4  

Wijzigt de Wet persoonsregistraties.   

### Artikel  5  

Wijzigt de Wet politieregisters.   

### Artikel  6  

Wijzigt de Vreemdelingenwet.   

### Artikel  7  

Wijzigt de Vreemdelingenwet.   

### Artikel  8  

Wijzigt de Beginselenwet gevangeniswezen.   

### Artikel  9  

Wijzigt de Wet op de jeugdhulpverlening.   

### Artikel  10  

Deze wet treedt in werking met ingang van 1 januari 1997. Indien het *Staatsblad* waarin deze wet wordt geplaatst, wordt uitgegeven na 31 december 1996, treedt zij in werking met ingang van de dag na de datum van uitgifte van het *Staatsblad* waarin zij wordt geplaatst en werkt zij terug tot en met 1 januari 1997.  

### Artikel  11  

Deze wet wordt aangehaald als: Wet adviesstelsel Justitie.  

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
5 juli 1997  
Beatrix  

De Minister van Justitie, 
W. Sorgdrager   

De Staatssecretaris van Justitie, 
E. M. A. Schmitz   

De Staatssecretaris van Binnenlandse Zaken, 
J. Kohnstamm   

de *tweeÃ«ntwintigste* juli 1997 

De Minister van Justitie, 
W. Sorgdrager    
