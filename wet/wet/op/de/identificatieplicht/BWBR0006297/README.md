<meta http-equiv='Content-Type' content='text/html; charset=utf-8' />

##Wet van 9 december 1993, tot aanwijzing van documenten dienende ter vaststelling van de identiteit van personen alsmede aanwijzing van enige gevallen waarin de identiteit van personen aan de hand van deze documenten kan worden vastgesteld

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het ter verbetering van de handhaving van regelingen voor de uitvoering waarvan bekendheid met de identiteit van een persoon van belang is, wenselijk is te bepalen met welke documenten de identiteit van personen in bij de wet aangewezen gevallen kan worden vastgesteld alsmede enige van deze gevallen aan te wijzen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:     
### Hoofdstuk  I  

####Aanwijzing van documenten

### Artikel  1  

1.  Als documenten waarmee in bij de wet aangewezen gevallen de identiteit van personen kan worden vastgesteld, worden aangewezen: 

1°. een geldig reisdocument als bedoeld in [artikel 2, eerste lid, onder a, b, c, d, e en g, of tweede lid, van de Paspoortwet](../../../../../../rijkswet/paspoortwet/BWBR0005212/README.md);  

2°. de documenten waarover een vreemdeling ingevolge de [Vreemdelingenwet 2000](../../../../../../wet/vreemdelingenwet/2000/BWBR0011823/README.md) moet beschikken ter vaststelling van zijn identiteit, nationaliteit en verblijfsrechtelijke positie;  

3°. een geldig nationaal, diplomatiek of dienstpaspoort dat is afgegeven door het daartoe bevoegde gezag in een andere lidstaat van de Europese Gemeenschappen of in een andere staat die partij is bij de Overeenkomst betreffende de Europese Economische Ruimte, voor zover de houder de nationaliteit van die andere lidstaat bezit;  

4°. een geldig rijbewijs dat is afgegeven op basis van de Wegenverkeerswet, een geldig rijbewijs als bedoeld in [artikel 107 van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) of een rijbewijs dat is afgegeven door het daartoe bevoegde gezag in een andere lidstaat van de Europese Gemeenschappen of in een andere staat die partij is bij de Overeenkomst betreffende de Europese Economische Ruimte, waarvan de houder in Nederland woonachtig is, zolang de bij de [Wegenverkeerswet 1994](../../../../../../wet/wegenverkeerswet/1994/BWBR0006622/README.md) vastgestelde termijn van geldigheid in Nederland niet is verstreken, aan de houder geen administratieve maatregel bedoeld in [paragraaf 9 van hoofdstuk VI van de Wegenverkeerswet 1994](../../../../../../wet/wegenverkeerswet/1994/BWBR0006622/README.md) is opgelegd of aan hem niet de bijkomende straf bedoeld in [artikel 179 van die wet](../../../../../../wet/wegenverkeerswet/1994/BWBR0006622/README.md) is opgelegd en mits het rijbewijs is voorzien van een pasfoto van de houder.     
2.  Onze Minister van Justitie kan, al dan niet voor een bepaald tijdvak, andere dan de in het eerste lid bedoelde documenten aanwijzen ter vaststelling van de identiteit van personen.   

### Hoofdstuk  II  

####Toonplicht

### Artikel  2  

Een ieder die de leeftijd van veertien jaar heeft bereikt, is verplicht op de eerste vordering van een ambtenaar als bedoeld in [artikel 8a van de Politiewet 1993](../../../../../../wet/politiewet/1993/BWBR0006299/README.md), een identiteitsbewijs als bedoeld in artikel 1 ter inzage aan te bieden. Deze verplichting geldt ook indien de vordering wordt gedaan door een toezichthouder.  

### Hoofdstuk  III  

####Wijziging van de Organisatiewet Sociale Verzekering

### Hoofdstuk  IV  

####Wijziging van de Wet op de Sociale Verzekeringsbank

### Hoofdstuk  V  

####Wijziging van de Algemene Bijstandswet

### Hoofdstuk  VI  

####Wijziging van de Wet inkomensvoorziening oudere en gedeeltelijk arbeidsongeschikte werkloze werknemers

### Hoofdstuk  VII  

####Wijziging van de Wet inkomensvoorziening oudere en gedeeltelijk arbeidsongeschikte gewezen zelfstandigen

### Hoofdstuk  VIII  

####Wijziging van de Arbeidsvoorzieningswet

### Hoofdstuk  IX  

####Wijziging van de Algemene Ouderdomswet

### Hoofdstuk  X  

####Wijziging van de Algemene Weduwen- en Wezenwet

### Hoofdstuk  XI  

####Wijziging van de Algemene Nabestaandenwet

### Hoofdstuk  XII  

####Wijziging van de Algemene Kinderbijslagwet

### Hoofdstuk  XIII  

####Wijziging van de Wet arbeid buitenlandse werknemers

### Hoofdstuk  XIV  

####Wijziging van de Wet op de loonbelasting 1964

### Hoofdstuk  XV  

####Wijziging van de Algemene wet inzake rijksbelastingen

### Hoofdstuk  XVI  

####Wijziging van de Wet inzake spaarbewijzen

### Hoofdstuk  XVII  

####Wijziging van de Wet identiteitsvaststelling bij financiële dienstverlening

### Hoofdstuk  XVIII  

####Wijziging van de Wet op de economische delicten

### Hoofdstuk  XIX  

####Wijziging van de Vreemdelingenwet

### Hoofdstuk  XX  

####Wijziging van de Wet op het Notarisambt

### Hoofdstuk  XXI  

####Wijziging van de Wet personenvervoer

### Hoofdstuk  XXII  

####Wijziging van de Wet persoonsregistraties

### Hoofdstuk  XXIII  

####Slotbepalingen

### Artikel  23  

1.  Artikel 50 *b*, derde lid, van de Organisatiewet Sociale Verzekering, zoals dat artikel bij deze wet is gewijzigd, is uitsluitend van toepassing ten aanzien van verzekerden die hun werkzaamheden zijn aangevangen of die loon zijn gaan genieten op of na het tijdstip van inwerkingtreding van deze wet.   
2.  Onze Minister van Sociale Zaken en Werkgelegenheid stelt, na overleg met Onze Minister van Financiën en gehoord de Sociale Verzekeringsraad, een termijn, aanvangende op het tijdstip van inwerkingtreding van deze wet, waarbinnen de verzekerden die hun werkzaamheden zijn aangevangen of die loon zijn gaan genieten voor het tijdstip van inwerkingtreding van deze wet, een document als bedoeld in artikel 1 van de Wet op de identificatieplicht ter inzage dienen te verstrekken aan de werkgever teneinde deze in staat te stellen de aard en het nummer van dit document in de administratie op te nemen.   
3.  De verplichting bedoeld in het tweede lid geldt als een verplichting van de verzekerde als bedoeld in artikel 50 *c*, tweede lid, van de Organisatiewet Sociale Verzekering, zoals dat artikel bij deze wet is gewijzigd.   

### Artikel  24  

De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.  

### Artikel  25  

Deze wet kan worden aangehaald als "Wet op de identificatieplicht".  

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te ’s-Gravenhage 
9 december 1993  
Beatrix  

De Minister van Justitie, 
E. M. H. Hirsch Ballin   

de drieëntwintigste december 1993 

De Minister van Justitie, 
E. M. H. Hirsch Ballin    
