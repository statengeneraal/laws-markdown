<meta http-equiv='Content-Type' content='text/html; charset=utf-8' />

##Wet van 26 maart 1997 tot wijziging van de Wet Luchtverkeer (bewijzen van bevoegdheid, bestrijding drank- en drugsgebruik)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het mede met het oog op de ontwikkelingen in het kader van de Europese Gemeenschappen met betrekking tot het stellen van eisen aan bewijzen van bevoegdheid tot het bedienen van luchtvaartuigen wenselijk is de regels met betrekking tot die bewijzen van bevoegdheid te herzien;

dat het voorts wenselijk is nadere regels te stellen ter verbetering van de bestrijding van het bedienen van luchtvaartuigen onder invloed van alcohol of andere verdovende middelen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Wet Luchtverkeer.   

### Artikel  II  

Wijzigt de Luchtvaartwet.   

### Artikel  III  

Wijzigt de Coördinatiewet uitzonderingstoestanden.   

### Artikel  IV  

Wijzigt de Invoeringswet Coördinatiewet uitzonderingstoestanden.   

### Artikel  V  

1.  De door Onze Minister van Verkeer en Waterstaat krachtens de [Luchtvaartwet](../../../../../../../../../../wet/luchtvaartwet/BWBR0002267/README.md) aan leden van het boordpersoneel afgegeven bewijzen van bevoegdheid, de daarop aangetekende bevoegdverklaringen alsmede de door hem aan leden van het boordpersoneel afgegeven bewijzen van gelijkstelling, welke op het tijdstip van inwerkingtreding van deze wet geldig zijn, worden aangemerkt als bewijzen van bevoegdheid, bevoegdverklaringen respectievelijk bewijzen van gelijkstelling op grond van de [Wet Luchtverkeer](../../../../../../../../../../wet/wet/luchtvaart/BWBR0005555/README.md).   
2.  Krachtens de [Luchtvaartwet](../../../../../../../../../../wet/luchtvaartwet/BWBR0002267/README.md) aan leden van het boordpersoneel afgegeven medische verklaringen, die op het tijdstip van inwerkingtreding van deze wet geldig zijn, worden aangemerkt als medische verklaringen op grond van de [Wet luchtvaart](../../../../../../../../../../wet/wet/luchtvaart/BWBR0005555/README.md).   
3.  Opleidingen, welke krachtens de [Luchtvaartwet](../../../../../../../../../../wet/luchtvaartwet/BWBR0002267/README.md) zijn erkend, worden aangemerkt als opleidingen, erkend op grond van de [Wet luchtvaart](../../../../../../../../../../wet/wet/luchtvaart/BWBR0005555/README.md).   

### Artikel  VI  

1.  De behandeling van aanvragen om bewijzen van bevoegdheid, bevoegdverklaringen, bewijzen van gelijkstelling en medische verklaringen, alsmede van aanvragen om verlenging of vernieuwing van die bewijzen of verklaringen, welke voor het tijdstip van inwerkingtreding van deze wet door leden van het boordpersoneel zijn ingediend, geschiedt overeenkomstig de bepalingen van de [Luchtvaartwet](../../../../../../../../../../wet/luchtvaartwet/BWBR0002267/README.md), zoals die tot dat tijdstip luidden.   
2.  De procedure van schorsing of intrekking of tot beëindiging van de schorsing van bewijzen van bevoegdheid en van bevoegdverklaringen van leden van het boordpersoneel, welke voor het tijdstip van inwerkingtreding van deze wet is aangevangen, wordt afgehandeld overeenkomstig de bepalingen van de [Luchtvaartwet](../../../../../../../../../../wet/luchtvaartwet/BWBR0002267/README.md), zoals die tot dat tijdstip luidden.   
3.  Beroepen terzake van bewijzen van bevoegdheid of bevoegdverklaringen, ingesteld door leden van het boordpersoneel, welke op het tijdstip van inwerkingtreding van deze wet in behandeling zijn, worden behandeld overeenkomstig de bepalingen van de [Luchtvaartwet](../../../../../../../../../../wet/luchtvaartwet/BWBR0002267/README.md), zoals die tot dat tijdstip luidden.   
4.  Op grond van het eerste, tweede of derde lid verleende bewijzen van bevoegdheid, bevoegdverklaringen, bewijzen van gelijkstelling en medische verklaringen worden aangemerkt als bewijzen van bevoegdheid, bevoegdverklaringen, bewijzen van gelijkstelling respectievelijk medische verklaringen op grond van de [Wet luchtvaart](../../../../../../../../../../wet/wet/luchtvaart/BWBR0005555/README.md).   

### Artikel  VII  

De tekst van de [Wet Luchtverkeer](../../../../../../../../../../wet/wet/luchtvaart/BWBR0005555/README.md) wordt in het *Staatsblad* geplaatst.  

### Artikel  VIII  

Wijzigt de Wet Luchtverkeer.   

### Artikel  IX  

Wijzigt de Wet Luchtverkeer.   

### Artikel  X  

Het [Luchtverkeersreglement](../../../../../../../../../../AMvB/luchtverkeersreglement/BWBR0005775/README.md) wordt aangemerkt te zijn vastgesteld krachtens de artikelen 5.5, 5.11 en 5.12.  

### Artikel  XI  

De artikelen van deze wet treden in werking op een bij koninklijk besluit te bepalen tijdstip, dat voor de verschillende artikelen of onderdelen daarvan verschillend kan worden vastgesteld.  

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
26 maart 1997  
Beatrix  

De Minister van Verkeer en Waterstaat, 
A. Jorritsma-Lebbink   

De Minister van Defensie, 
J. J. C. Voorhoeve   

de *zesentwintigste* juni 1997 

De Minister van Justitie, 
W. Sorgdrager    
