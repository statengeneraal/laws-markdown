<meta http-equiv='Content-Type' content='text/html; charset=utf-8' />

##Wet van 3 december 1992, tot wijziging van bepalingen van de Wet op de kansspelen betreffende sportprijsvragen en de lotto

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is een herstructurering van de verkooporganisatie alsmede een grotere flexibiliteit in de bedrijfsvoering mogelijk te maken van de rechtspersoon aan welke vergunning is verleend krachtens de [artikelen 16](../../../../../../../../../../../../wet/wet/op/de/kansspelen/BWBR0002469/README.md) en [27 *b* van de Wet op de kansspelen](../../../../../../../../../../../../wet/wet/op/de/kansspelen/BWBR0002469/README.md);
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Bevat wijzigingen in andere regelgeving.   

### Artikel  II  

Het Besluit van 17 augustus 1974, *Stb.* 477 (Lotto-toto-besluit) wordt ingetrokken.  

### Artikel  III  

Binnen twee jaren nadat deze wet in werking is getreden zenden Onze Ministers van Justitie en van Welzijn, Volksgezondheid en Cultuur een rapport aan de Tweede Kamer der Staten-Generaal, betreffende de werking van deze wet en de op basis daarvan verleende vergunningen.  

### Artikel  IV  

Deze wet treedt in werking met ingang van de tweede dag na de datum van uitgifte van het *Staatsblad* waarin zij wordt geplaatst.  

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
3 december 1992  
Beatrix  

De Staatssecretaris van Justitie, 
A. Kosto   

De Minister van Welzijn, Volksgezondheid en Cultuur, 
H. d'Ancona   

de tiende december 1992 

De Minister van Justitie, 
E. M. H. Hirsch Ballin    
