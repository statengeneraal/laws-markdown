<meta http-equiv='Content-Type' content='text/html; charset=utf-8' />

##Wet van 12 september 1996 tot wijziging van de Wet op de dierproeven

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging hebben genomen, dat de Richtlijn van de Raad van de Europese Gemeenschappen inzake de onderlinge aanpassing van de wettelijke en bestuursrechtelijke bepalingen van de Lid-Staten betreffende de bescherming van dieren die voor experimentele en andere wetenschappelijke doeleinden worden gebruikt (86/609/EEG, *PbEG* 358) noopt tot een wijziging van de [Wet op de dierproeven](../../../../../../../wet/wet/op/de/dierproeven/BWBR0003081/README.md), terwijl ook andere ontwikkelingen zodanige wijziging wenselijk maken;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### ARTIKEL  I  

Wijzigt de Wet op de dierproeven.   

### ARTIKEL  II  

Voor degene voor wie op het tijdstip waarop het bij deze wet in de [Wet op de dierproeven](../../../../../../../wet/wet/op/de/dierproeven/BWBR0003081/README.md) ingevoegde artikel 11 *a*, eerste lid, in werking treedt, het fokken of afleveren van dieren met het oog op dierproeven tot het terrein van zijn werkzaamheden behoort, geldt het in dat lid gestelde verbod niet gedurende drie maanden na bedoeld tijdstip, en, indien binnen die termijn een aanvraag om een vergunning als in dat lid bedoeld is ingediend, voorts niet totdat de beschikking waarbij op de aanvraag wordt beslist, onherroepelijk is geworden. [Artikel 4, eerste lid, van de Wet op de dierproeven](../../../../../../../wet/wet/op/de/dierproeven/BWBR0003081/README.md) blijft met betrekking tot zodanige aanvraag buiten toepassing.  

### ARTIKEL  III  

De tekst van de [Wet op de dierproeven](../../../../../../../wet/wet/op/de/dierproeven/BWBR0003081/README.md) wordt door de zorg van Onze Minister van Justitie in het *Staatsblad* geplaatst.  

### ARTIKEL  IV  

Deze wet treedt in werking op een bij koninklijk besluit te bepalen tijdstip.  

Lasten en bevelen dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
12 september 1996  
Beatrix  

De Staatssecretaris van Volksgezondheid, Welzijn en Sport, 
E. G. Terpstra   

de *vijftiende* oktober 1996 

De Minister van Justitie, 
W. Sorgdrager    
