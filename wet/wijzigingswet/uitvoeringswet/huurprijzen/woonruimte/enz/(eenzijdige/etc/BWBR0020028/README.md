<meta http-equiv='Content-Type' content='text/html; charset=utf-8' />

##Wet van 29 juni 2006 tot wijziging van de Uitvoeringswet huurprijzen woonruimte en van de artikelen 252 en 253 van Boek 7 van het Burgerlijk Wetboek (eenzijdige legesheffing)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de Uitvoeringswet huurprijzen woonruimte te wijzigen teneinde de tweezijdige legesheffing te vervangen door een éénzijdige legesheffing en enkele andere wijzigingen in die wet aan te brengen en in de [artikelen 252](../../../../../../../../../wet/burgerlijk/wetboek/boek/7/BWBR0005290/README.md) en [253 van Boek 7 van het Burgerlijk Wetboek](../../../../../../../../../wet/burgerlijk/wetboek/boek/7/BWBR0005290/README.md) uitvoeringstechnische wijzigingen door te voeren;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Uitvoeringswet huurprijzen woonruimte.   

### Artikel  II  

Wijzigt Boek 7 van het Burgerlijk Wetboek.   

### Artikel  III  

1.  De huurcommissie, bedoeld in [artikel 21 van de Uitvoeringswet huurprijzen woonruimte](../../../../../../../../../wet/uitvoeringswet/huurprijzen/woonruimte/BWBR0014315/README.md), behandelt een bij haar aanhangig verzoek als bedoeld in [artikel 253 van Boek 7 van het Burgerlijk Wetboek](../../../../../../../../../wet/burgerlijk/wetboek/boek/7/BWBR0005290/README.md) dat betrekking heeft op een voorstel tot verhoging van de huurprijs als bedoeld in [artikel 252 van dat boek](../../../../../../../../../wet/burgerlijk/wetboek/boek/7/BWBR0005290/README.md) met ingang van 1 juli 2006 of een latere datum, met toepassing van het na de inwerkingtreding van deze wet geldende recht.   
2.  De huurcommissie behandelt in alle andere gevallen dan bedoeld in het eerste lid een bij haar aanhangig verzoek met toepassing van het op het tijdstip van het bij haar aanhangig maken geldende recht.   

### Artikel  IV  

Deze wet treedt in werking met ingang van 1 juli 2006.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te ’s-Gravenhage 
29 juni 2006  
Beatrix  

De Minister van Volkshuisvesting, Ruimtelijke Ordening en Milieubeheer , 
S. M. Dekker   

de *dertigste* juni 2006 

De Minister van Justitie , 
J. P. H. Donner    
