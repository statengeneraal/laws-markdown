<meta http-equiv='Content-Type' content='text/html; charset=utf-8' />

##Wet van 20 oktober 2005 tot wijziging van de Tracéwet (tweede tranche)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is de [Tracéwet](../../../../../../wet/tracéwet/BWBR0006147/README.md) te wijzigen in verband met ervaringen die zijn opgedaan bij de toepassing ervan, in het bijzonder teneinde de procedures ten behoeve van de wijziging van hoofdwegen, landelijke spoorwegen en hoofdvaarwegen te bespoedigen en verder te vereenvoudigen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt de Tracéwet.   

### Artikel  II  

De [artikelen 7 tot en met 11, eerste lid, van de Tracéwet](../../../../../../wet/tracéwet/BWBR0006147/README.md), zoals deze luidden vóór de inwerkingtreding van deze wet, blijven van toepassing met betrekking tot projecten waarvan de trajectnota vóór de inwerkingtreding van deze wet ter inzage is gelegd.  

### Artikel  III  

Deze wet blijft buiten toepassing ten aanzien van een project tot wijziging van een hoofdweg, landelijke spoorweg of hoofdvaarweg, dat onder het recht zoals het gold vóór het tijdstip van inwerkingtreding van deze wet niet onder het toepassingsbereik van de wet viel en ter realisatie waarvan vóór de inwerkingtreding van deze wet reeds een ontwerp-besluit ter inzage is gelegd.  

### Artikel  IV  

Wijzigt de Spoedwet wegverbreding.   

### Artikel  V  

Wijzigt de Wet op de Ruimtelijke Ordening.   

### Artikel  VI  

Wijzigt de Wet geluidhinder.   

### Artikel  VII  

Deze wet treedt in werking op een bij koninklijk besluit te bepalen tijdstip.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
20 oktober 2005  
Beatrix  

De Minister van Verkeer en Waterstaat, 
K. M. H. Peijs   

De Minister van Volkshuisvesting, Ruimtelijke Ordening en Milieubeheer, 
S. M. Dekker   

de *tiende* november 2005 

De Minister van Justitie, 
J. P. H. Donner    
