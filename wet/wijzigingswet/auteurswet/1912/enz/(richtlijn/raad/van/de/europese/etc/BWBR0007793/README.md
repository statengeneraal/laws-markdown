<meta http-equiv='Content-Type' content='text/html; charset=utf-8' />

##Wet van 21 december 1995 tot wijziging van de Auteurswet 1912 en de Wet op de naburige rechten in verband met de richtlijn van de Raad van de Europese Gemeenschappen van 19 november 1992, PbEG 1992, L 346/61 betreffende het verhuurrecht, het uitleenrecht en bepaalde naburige rechten op het gebied van intellectuele eigendom

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het ter uitvoering van de richtlijn van de Raad van de Europese Gemeenschappen van 19 november 1992, betreffende het verhuurrecht, het uitleenrecht en bepaalde naburige rechten op het gebied van intellectuele eigendom (92/100/EEG, *PbEG* 1992, L 346) noodzakelijk is de [Auteurswet 1912](../../../../../../../../../../../../wet/auteurswet/BWBR0001886/README.md) en de [Wet op de naburige rechten](../../../../../../../../../../../../wet/wet/op/de/naburige/rechten/BWBR0005921/README.md) te wijzigen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Bevat wijzigingen in andere regelgeving.   

### Artikel  II  

Bevat wijzigingen in andere regelgeving.   

### Artikel  III  

1.  Deze wet laat vóór het tijdstip van inwerkingtreding van deze wet verrichte exploitatiehandelingen onverlet.   
2.  Voor het verhuren van een werk in de zin van de [Auteurswet](../../../../../../../../../../../../wet/auteurswet/BWBR0001886/README.md) en van een prestatie in de zin van de [Wet op de naburige rechten](../../../../../../../../../../../../wet/wet/op/de/naburige/rechten/BWBR0005921/README.md), waarvan de verhuurder aantoont dat hij daarover vóór het tijdstip van inwerkingtreding van deze wet op rechtmatige wijze de beschikking heeft gekregen, wordt de rechthebbende geacht toestemming te hebben gegeven, onverminderd het recht van de rechthebbende op een billijke vergoeding.   
3.  Het recht op een billijke vergoeding bedoeld in [artikel 12a](../../../../../../../../../../../../wet/auteurswet/BWBR0001886/README.md), en [artikel 45d, zesde zin, van de Auteurswet](../../../../../../../../../../../../wet/auteurswet/BWBR0001886/README.md) en in [artikel 2a van de Wet op de naburige rechten](../../../../../../../../../../../../wet/wet/op/de/naburige/rechten/BWBR0005921/README.md), voortvloeiend uit een vóór het tijdstip van inwerkingtreding van deze wet gesloten overeenkomst, wordt uiterlijk op 31 december 1996 ingeroepen.   

### Artikel  IV  

1.  Onze Minister van Justitie zendt in overeenstemming met Onze Minister van Onderwijs, Cultuur en Wetenschappen vóór 1 januari 2000 aan de Staten-Generaal een verslag over de werking en het effect van de in de [Auteurswet](../../../../../../../../../../../../wet/auteurswet/BWBR0001886/README.md) en de [Wet op de naburige rechten](../../../../../../../../../../../../wet/wet/op/de/naburige/rechten/BWBR0005921/README.md) opgenomen regeling terzake van het leenrecht.   
2.  De stichting, bedoeld in [artikel 15d van de Auteurswet](../../../../../../../../../../../../wet/auteurswet/BWBR0001886/README.md) onderscheidenlijk [artikel 15b van de Wet op de naburige rechten](../../../../../../../../../../../../wet/wet/op/de/naburige/rechten/BWBR0005921/README.md), en de rechtspersoon, bedoeld in [artikel 15f van de Auteurswet](../../../../../../../../../../../../wet/auteurswet/BWBR0001886/README.md) onderscheidenlijk [artikel 15a van de Wet op de naburige rechten](../../../../../../../../../../../../wet/wet/op/de/naburige/rechten/BWBR0005921/README.md), zijn verplicht de voor het in het eerste lid bedoelde verslag noodzakelijke gegevens te verschaffen en voor het overige hun medewerking te verlenen aan de voorbereiding van dit verslag.   

### Artikel  V  

De [Auteurswet](../../../../../../../../../../../../wet/auteurswet/BWBR0001886/README.md) is op het uitlenen door openbare bibliotheken van publikaties als bedoeld in artikel 21, onderdeel c, van de Tijdelijke wet leenvergoeding van toepassing met ingang van het tijdstip waarop de Tijdelijke wet leenvergoeding vervalt.  

### Artikel  VI  

Bevat wijzigingen in andere regelgeving.   

### Artikel  VII  

Deze wet treedt in werking met ingang van de dag na de datum van uitgifte van het *Staatsblad* waarin zij wordt geplaatst.  

Lasten en bevelen, dat deze in het *Staatsblad* zal worden geplaatst en dat alle ministeries, autoriteiten, colleges en ambtenaren, wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
21 december 1995  
Beatrix  

De Minister van Justitie, 
W. Sorgdrager   

De Staatssecretaris van Onderwijs, Cultuur en Wetenschappen, 
A. Nuis   

de achtentwintigste december 1995 

De Minister van Justitie, 
W. Sorgdrager    
