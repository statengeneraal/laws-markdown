<meta http-equiv='Content-Type' content='text/html; charset=utf-8' />

##Wet van 14 maart 2002 tot wijziging van titel 8 van Boek 1 van het Burgerlijk Wetboek (regels verrekenbedingen)

Wij Beatrix, bij de gratie Gods, Koningin der Nederlanden, Prinses van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:

Alzo Wij in overweging genomen hebben, dat het wenselijk is regels met betrekking tot verrekenbedingen in Boek 1 van het Burgerlijk Wetboek op te nemen;
Zo is het, dat Wij, de Raad van State gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:    

### Artikel  I  

Wijzigt Boek I van het Burgerlijk Wetboek.   

### Artikel  II  

Wijzigt het Wetboek van Burgerlijke Rechtsvordering.   

### Artikel  III  

Wijzigt de Successiewet 1956.   

### Artikel  IV  

####Overgangsbepaling

1.  Op huwelijkse voorwaarden die uitsluitend finale verrekening van vermogen bevatten, blijft het recht zoals dat gold onmiddellijk voorafgaande aan het tijdstip van de inwerkingtreding van deze wet, van toepassing.   
2.  Op een bepaling als bedoeld in [artikel 94, eerste lid](../../../../../../../../../../../wet/burgerlijk/wetboek/boek/1/BWBR0002656/README.md), die vóór het tijdstip van de inwerkingtreding van deze wet in een uiterste wilsbeschikking of bij de gift is opgenomen, blijft het recht zoals dat gold onmiddellijk voorafgaande aan het tijdstip van de inwerkingtreding van deze wet, van toepassing.   

### Artikel  V  

Deze wet treedt in werking op een bij koninklijk besluit te bepalen tijdstip.  

Lasten en bevelen dat deze in het Staatsblad zal worden geplaatst en dat alle ministeries, autoriteiten, colleges en ambtenaren wie zulks aangaat, aan de nauwkeurige uitvoering de hand zullen houden.   

Gegeven te 's-Gravenhage 
14 maart 2002  
Beatrix  

De Staatssecretaris van Justitie, 
N. A. Kalsbeek   

de *achtentwintigste* maart 2002 

De Minister van Justitie, 
A. H. Korthals    
