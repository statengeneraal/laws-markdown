<meta http-equiv='Content-Type' content='text/html; charset=utf-8' />

##Vaststellingsbesluit selectielijst neerslag handelingen beleidsterrein Volwasseneneducatie en beroepsonderwijs over de periode 1945-2004

De Staatssecretaris van Onderwijs, Cultuur en Wetenschap,  
Gelet op [artikel 5, tweede lid, onder b, van de Archiefwet 1995](../../../../../../../../wet/archiefwet/1995/BWBR0007376/README.md);

De Raad voor Cultuur gehoord (advies van de Raad voor Cultuur van 20 juli 2005, nr. arc-2005.02405/4);
Besluit:    

### Artikel  1  

De bij dit besluit gevoegde ‘selectielijst voor de neerslag van handelingen van de Kenniscentra beroepsonderwijs bedrijfsleven op het beleidsterrein Volwasseneneducatie en beroepsonderwijs over de periode 1945–2004’ en de daarbij behorende toelichting worden vastgesteld.  

### Artikel  2  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  
De Minister van Onderwijs, Cultuur en Wetenschap is belast met de uitvoering van dit besluit dat met de daarbij behorende selectielijst en toelichting in de Staatscourant zal worden geplaatst.   

Den Haag 
27 juli 2005   

De 
Staatssecretaris van Onderwijs, Cultuur en Wetenschap, 

namens deze: 

de 
Algemene Rijksarchivaris, 
M.W. vanBoven  

####Basisselectiedocument

*Kenniscentra beroepsonderwijs bedrijfsleven*   

####Selectielijst voor de handelingen van de kenniscentra beroepsonderwijs bedrijfsleven op het beleidsterrein van (volwassenen)educatie en beroepsonderwijs 1945–2004

### *Versie 10 januari 2005* 

Opgesteld in opdracht van COLO door: mw. K. Ravenschlag-de Graaff en drs. R. Groeneweg Digital display BV  

### 1  

####Inleiding

Het PIVOT-rapport: ‘De draden van de WEB, een institutioneel onderzoek naar het handelen van de rijksoverheid op het beleidsterrein beroepsonderwijs en volwasseneneducatie in de periode 1945–1995/1996–’, vormt de basis voor dit Basisselectiedocument (hiermee te noemen: BSD). In dit BSD wordende handelingen gewaardeerd, zodat de selectie van archiefbescheiden uitgevoerd kan worden. Onder archiefbescheiden worden zowel de papieren als digitale bescheiden verstaan. Tevens kan dit BSD dienen als leidraad bij de inrichting of herinrichting van de documentaire informatievoorziening. Het BSD is als volgt samengesteld: 

– een korte beschrijving van het beleidsterrein  

– een beschrijving van de actoren  

– een verantwoording van de doelstelling van de selectie en de gehanteerde criteria  

– de lijst van gewaardeerde handelingen van de Minister van Onderwijs   Voor dit BSD is beperkt aanvullende onderzoek gepleegd. Het PIVOT-rapport ‘De Draden van de WEB’ beslaat de periode tot 1996. Voor de periode 1996–2004 is aanvullende onderzoek verricht. De hiervoor gehanteerde bronnen en wetgeving, zijn als bijlage I toegevoegd aan deze selectielijst.  

### 2  

####Lijst van afkortingen

Colo = Vereniging kenniscentra beroepsonderwijs bedrijfsleven PIVOT = Project Invoering Verkorting Overbrengingstermijn V = Vernietigen B = Bewaren WEB = [Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) U-WEB = [Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md) BSD = Basisselectiedocument Kenniscentrum = Kenniscentrum beroepsonderwijs bedrijfsleven  

### 3  

####Beschrijving beleidsterreinen en actoren

### *§ 3.1. Beleidsterrein Beroepsonderwijs en volwasseneneducatie* 

De Minister van OCW is verantwoordelijk voor de ontwikkeling en uitvoering van het beleid op het gebied van beroepsonderwijs en volwasseneducatie. Tot 1996 waren op dat gebied allerlei wetten en regelingen van toepassing: 

– de Kaderwet volwasseneducatie (KVE 1991);  

– de Wet op Cursorisch Beroepsonderwijs (WCBO 1992);  

– het Besluit vormingswerk voor jeugdigen (BVJ 1994);  

– de [Wet op het voortgezet onderwijs](../../../../../../../../wet/wet/op/het/voortgezet/onderwijs/BWBR0002399/README.md) (WVO 1963) en wijzigingswetten.   Met de invoering van de [Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) (WEB) op 1 januari 1996 hebben de kenniscentra beroepsonderwijs bedrijfsleven (kenniscentra) nog maar met één wet te maken (op dit beleidsterrein althans). De meest voor de hand liggende naam voor het beleidsterrein vanaf 1996 is dan ook educatie en beroepsonderwijs. Het voorvoegsel ‘volwassenen-’ is vervallen aangezien niet álle vormen van volwasseneneducatie in de [WEB](../../../../../../../../wet/wet/educatie/en/beroepsonderwijs/BWBR0007625/README.md) zijn bijeengebracht. <sup> 1  De draden van de WEB, p.3.  </sup> 
### *§ 3.2. Actor: Kenniscentra beroepsonderwijs bedrijfsleven* 

In deze paragraaf wordt ingegaan op de actor waarvan het handelen in dit BSD gewaardeerd wordt. Voor andere actoren wordt verwezen naar § 3.3. Actoren op de deelterreinen Volwasseneneducatie/Erkende onderwijsinstellingen/Vormingswerk voor jeugdigen/Leerlingwezen en Cursorisch Beroepsonderwijs 1945–1995/1996– 
### *Landelijke organen ten tijde van de Wet op het leerlingwezen* 

<sup> 2  Tegenwoordig kenniscentra beroepsonderwijs bedrijfsleven geheten.  </sup> Er is een aantal landelijke organen die elk één of meer bedrijfstakken als werkterrein hebben. Een landelijk orgaan stelt de programma’s op voor de praktijkcomponent van het leerlingwezen en bewaakt de samenhang tussen praktijk- en schoolcomponent, adviseert over de eindtermen, examineert en begeleidt leerlingen op de arbeidsplaats. De landelijke organen verlenen tussenkomst bij het afsluiten van leerovereenkomsten en zien toe op de naleving daarvan. Zij worden gefinancierd door de overheid. Het bestuur is samengesteld uit vertegenwoordigers van werkgevers, werknemers- en onderwijsorganisaties. 
### *Landelijke organen beroepsonderwijs (LOB)/Landelijk orgaan beroepsonderwijs agrarische sector (laatste thans genoemd Aequor)* 

In het kader van de WCBO zijn de landelijke organen en de bedrijfstakgewijze overlegorganen onderwijs-bedrijfsleven (boob) sinds 1993 geïntegreerd in de landelijke organen beroepsonderwijs. De nieuw gevormde lob’s zijn onder meer belast met de taak één kwalificatiestructuur voor het gehele secundaire beroepsonderwijs tot stand te brengen. De landelijke organen worden structureel gefinancierd door de overheid; het merendeel door OCW, een enkele door LNV. Aanvullende financiering kan plaats vinden door de betreffende bedrijfstak. De landelijke organen heten sinds september 2002 kenniscentra beroepsonderwijs bedrijfsleven (of kortweg kenniscentra). Er zijn inmiddels 19 kenniscentra, die per bedrijfstak georganiseerd zijn. Met de invoering van de [WEB](../../../../../../../../wet/wet/educatie/en/beroepsonderwijs/BWBR0007625/README.md) hebben de kenniscentra andere taken gekregen, waarbij het belangrijkste doel van de kenniscentra is ervoor te zorgen dat er voldoende nieuw en gekwalificeerd talent instroomt in de bedrijfstak waarvoor zij werken. De kenniscentra hebben de volgende taken op grond van de [Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) (WEB): 

– ontwikkelen en onderhouden van kwalificaties voor het secundaire beroepsonderwijs;  

– het zorgdragen voor voldoende nieuwe leerbedrijven;  

– bewaken van de kwaliteit van die leerbedrijven.   De andere actoren, waarvan de Minister van OCW de belangrijkste is, stellen zelf een selectielijst op of hebben dat reeds gedaan. 
### *§ 3.3. Overige actoren op het beleidsterrein* 

Actoren op de deelterreinen Volwasseneneducatie/Erkende onderwijsinstellingen/Vormingswerk voor jeugdigen/Leerlingwezen en Cursorisch Beroepsonderwijs 1945–1995 de Minister van Onderwijs en Wetenschappen/Inspectie de Minister van Landbouw, Natuurbeheer en Visserij/Inspectie de Minister van Sociale Zaken en Werkgelegenheid de Minister van Economische Zaken Centraal Bestuur voor de Arbeidsvoorziening (CBA) Centrale Jeugdraad Harmonisatieraad Welzijnsbeleid Onderwijsraad Provinciale Staten/Gedeputeerde Staten Raad voor de Jeugdvorming Raad voor Studie- en Beroepskeuze Raad voor de volwasseneneducatie (RVE) Regionaal Bestuur voor de Arbeidsvoorziening (RBA) Regionaal orgaan leerlingwezen Rijksinspectie Jeugdzaken en Volksontwikkelingswerk Staatstoezicht op de volksgezondheid Adviescentrum Opleidingsvraagstukken (A&O) Bedrijfstakgewijs overleg onderwijs-bedrijfsleven (BOOB) Bond van instellingen voor schriftelijk onderwijs (BISON) BVE-Kamer Centraal orgaan beroepsbegeleidend onderwijs (COBO) Centraal Orgaan voor de Landelijke Opleidingsorganen van het bedrijfsleven (COLO) Centraal Orgaan Regionale Organen (CORO) Contactcentra onderwijsarbeid (COA) Georganiseerd Schoolwezen Beroepsonderwijs (GSB) Landelijk Landelijke ondersteuningsinstellingen volwasseneneducatie Landelijke organisaties van het vormingswerk Landelijke Organisatie Christelijk Vormingswerk (LOCV) Landelijke Organisatie Vormingswerk voor Werkende Jongeren (LOVWJ) Landelijk overleg cursorisch ondernemersonderwijs Landelijke Stichting Katholieke Levensscholen (LSKL) Nationaal Centrum Vorming Bedrijfsjeugd (NCVB) Nationale Stichting voor Mater Amabilis Scholen (NSMAS) Pedagogisch Centrum Beroepsonderwijs Bedrijfsleven (PCBB) Procescoördinatie-BVE I (1991–1994) en II (1994–1996) Regionale dienstencentra (RDC) Vereniging beroepsonderwijs en volwasseneneducatie (VBVE) Vereniging voor buitenschools mondeling onderwijs (VBMO)  Actoren Educatie en Beroepsonderwijs 1996– De Minister van Onderwijs, Cultuur en Wetenschappen/Inspectie en, voor zover het betreft het beroepsonderwijs op het gebied van de landbouw en de natuurlijke omgeving, de Minister van Landbouw, Natuurbeheer en Visserij/Inspectie AB-kamer (Agrarisch beroepsonderwijs) Adviescommissie onderwijs-arbeidsmarkt (ACOA) Centraal Bestuur voor de Arbeidsvoorziening (CBA) Centrum voor Innovatie Beroepsonderwijs-Bedrijfsleven (CIBB) Centrum voor Innovatie van Opleidingen (CINOP) Colo: vereniging kenniscentra beroepsonderwijs bedrijfsleven EB-kamer/BVE-kamer (educatie en beroepsonderwijs) Onderwijsraad Participatiefonds wachtgelden Regionaal Bestuur voor de Arbeidsvoorziening (RBA) Senter  Voor een beschrijving van bovengenoemde actoren, wordt verwezen naar het PIVOT-rapport ‘De draden van de WEB’ hoofdstuk 7 en 8. 
### *§ 3.4. De afbakening van het beleidsterrein* 

Het beleidsterrein wordt in het RIO opgedeeld in: 

1. Volwasseneneducatie 1945–1995 en niet door de overheid bekostigd onderwijs  

2. Vormingswerk voor jeugdigen 1945–1995  

3. Leerlingwezen/cursorisch beroepsonderwijs 1945–1995  

4. Educatie en beroepsonderwijs 1996   Het beleidsterrein van de kenniscentra ligt op het vlak van het secundair beroepsonderwijs. 
### *§ 3.5. Het taakgebied waartoe het beleidsterrein behoort* 

De overheid heeft als taak zorg te dragen voor het openbaar onderwijs, de vrijheid van onderwijs, de structurering, de bekostiging, het toezicht, het examineren en de studiefinanciering. De overheid bevordert ook de vernieuwing van het onderwijs. De Minister van OCW, de belangrijkste zorgdrager op de onderwijsbeleidsterreinen, is verder belast met het wetenschapsbeleid en het toezicht op het onderwijs. 
### *§ 3.6. De doelstelling(en) van de overheid op het beleidsterrein* 

De kenniscentra beroepsonderwijs bedrijfsleven ontwikkelen en onderhouden kwalificaties voor het secundaire beroepsonderwijs, dragen zorg voor voldoende nieuwe leerbedrijven en bewaken ook de kwaliteit van die leerbedrijven. Op deze manier zorgen kenniscentra er voor dat er voldoende nieuw en gekwalificeerd talent instroomt in de bedrijfstak waarvoor zij werken. De taken die hierboven zijn beschreven, zijn vastgelegd in de [Wet educatie en beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) (WEB). Vanuit de gezamenlijke koersbepaling, leveren de kenniscentra beroepsonderwijs bedrijfsleven samen met sociale partners, leerbedrijven, bekostigde en onbekostigde onderwijsinstellingen en overheidsinstellingen een substantiële bijdrage aan goed en aantrekkelijk beroepsonderwijs en hiermee aan de kwaliteit van de Nederlandse samenleving in de toekomst.  

### 4  

####Selectie

### *§ 4.1. Doelstelling van de selectie* 

De selectie richt zich op de (administratieve) neerslag van het handelen door overheidsorganen, die vallen onder de werking van [Archiefwet 1995](../../../../../../../../wet/archiefwet/1995/BWBR0007376/README.md). De selectielijst is tot stand gekomen op grond van een wettelijk voorgeschreven procedure. Deze procedure, welke zijn grondslag heeft in [art. 5 van de Archiefwet 1995](../../../../../../../../wet/archiefwet/1995/BWBR0007376/README.md), is neergelegd in de [artikelen 2 tot en met 5 van het Archiefbesluit 1995](../../../../../../../../AMvB/archiefbesluit/1995/BWBR0007748/README.md), Stb. 671. De hoofddoelstelling van de selectie is een onderscheid te maken tussen te bewaren (dat wil zeggen naar het Nationaal Archief over te brengen) en de (*op termijn*) te vernietigen gegevens van de kenniscentra. In dit BSD worden de handelingen van de kenniscentra beroepsonderwijs geselecteerd op hun bijdrage aan de realisering van de selectiedoelstelling. Bij de selectie gaat het er om welke gegevensbestanden, behorend bij welke handeling, bewaard moeten blijven met als doel het handelen van de rijksoverheid met betrekking tot het beleidsterrein beroepsonderwijs & volwasseneneducatie op hoofdlijnen te kunnen reconstrueren. Het handelen van overheidsorganen bestaat uit verschillende fasen in het beleidsproces. Deze fasen zijn o.a. agendavorming, beleidsvoorbereiding, beleidsbepaling, beleidsvaststelling, beleidsuitvoering en beleidsevaluatie. Om de reconstructie van het handelen op hoofdlijnen mogelijk te maken, dient dus vooral de neerslag van de eerste vier en de laatste fase bewaard te blijven. De gegevensbestanden kunnen zowel uit papieren als uit digitale documenten bestaan. Indien de neerslag in aanmerking komt voor vernietiging dan vermeldt het BSD een V met een termijn. De termijn gaat in nadat het administratieve belang van de neerslag verlopen is. Uitgaande van de selectiedoelstelling heeft PIVOT in 1993 een lijst van algemene selectiecriteria geformuleerd. Bij de vaststelling van deze selectiecriteria is bepaald dat de bruikbaarheid van de criteria binnen afzienbare tijd zou worden geëvalueerd. In april 1996 werd met dat doel een werkgroep samengesteld. Bij de samenstelling van de werkgroep is gezorgd voor inbreng vanuit zowel de Rijksarchiefdienst/PlVOT als vanuit de zorgdragers. Op 26 november 1996 werden de resultaten tijdens een PIVOT-themabijeenkomst gepresenteerd, waarna als gevolg van discussie nog enige aanpassingen volgden. Op 29 april 1997 werden de herziene selectiecriteria door het afdelingswerkoverleg vastgesteld, waarop zij werden aangeboden aan het Convent van Rijksarchivarissen en voor advies voorgelegd aan de Raad voor Cultuur en de Permanente Commissie Documentaire Informatievoorziening Rijksoverheid (PC Din). Na verwerking van de adviezen zijn de herziene selectiecriteria vastgesteld door het Convent van Rijksarchivarissen. De nieuwe selectiecriteria onderscheiden zich van de oude criteria door een streven naar een duidelijker en eenduidige redactie van de formulering van de nieuwe criteria, teneinde de werkbaarheid te vergroten. De algemene selectiecriteria zijn positief geformuleerd, het zijn bewaarcriteria. De criteria geven de handelingen aan die met een B gewaardeerd worden, en waarvan de neerslag dus overgebracht dient te worden. De neerslag van de handelingen die met een V gewaardeerd worden, wordt niet overgebracht en kan op termijn vernietigd worden. 
### *§ 4.2. Selectiecriteria* 

Om de selectiedoelstelling te bereiken worden de handelingen in het BSD gewaardeerd aan de hand van de volgende algemene selectiecriteria: Handelingen die gewaardeerd worden met B(ewaren) 

1. Handelingen die betrekking hebben op voorbereiding en bepaling van beleid op hoofdlijnen. *Toelichting:* Hieronder wordt verstaan agendavorming, het analyseren van informatie, het formuleren van adviezen met het oog op toekomstig beleid, het ontwerpen van beleid of het plannen van dat beleid, alsmede het nemen van beslissingen over de inhoud van beleid en terugkoppeling van beleid. Dit omvat het kiezen en specificeren van de doeleinden en de instrumenten.  

2. Handelingen die betrekking hebben op evaluatie van beleid op hoofdlijnen. *Toelichting:* Hieronder wordt verstaan het beschrijven en beoordelen van de inhoud, het proces of de effecten van beleid. Hieruit worden niet per se consequenties getrokken zoals bij terugkoppeling van beleid.  

3. Handelingen die betrekking hebben verantwoording van beleid op hoofdlijnen aan andere actoren. *Toelichting:* Hieronder valt tevens het uitbrengen van verslag over beleid op hoofdlijnen aan andere actoren of ter publicatie.  

4. Handelingen die betrekking hebben op (her)inrichting van organisaties belast met beleid op hoofdlijnen. *Toelichting:* Hieronder wordt verstaan het instellen, wijzigen of opheffen van organen, organisaties of onderdelen daarvan.  

5. Handelingen die bepalend zijn voor de wijze waarop beleidsuitvoering op hoofdlijnen plaatsvindt. *Toelichting:* Onder beleidsuitvoering wordt verstaan het toepassen van instrumenten om de gekozen doeleinden te bereiken.  

6. Handelingen die betrekking hebben op beleidsuitvoering op hoofdlijnen en direct zijn gerelateerd aan of direct voortvloeien uit voor het Koninkrijk der Nederlanden bijzondere tijdsomstandigheden en incidenten. *Toelichting:* Bijvoorbeeld in het geval de ministeriële verantwoordelijkheid is opgeheven en/of wanneer er sprake is van oorlogstoestand, staat van beleg of toepassing van noodwetgeving.   Op grond van art. 5e van het [Archiefbesluit 1995](../../../../../../../../AMvB/archiefbesluit/1995/BWBR0007748/README.md), Stb 1995/671, kan in bepaalde gevallen de neerslag van handelingen welke op grond van de selectiecriteria voor vernietiging in aanmerking komen, door de zorgdrager van vernietiging uitgezonderd worden. Ingevolge [artikel 5, onder e, van het Archiefbesluit 1995](../../../../../../../../AMvB/archiefbesluit/1995/BWBR0007748/README.md) kan neerslag van bepaalde, als te vernietigen gewaardeerde handelingen betreffende personen en/of gebeurtenissen van bijzonder cultureel of maatschappelijk belang, van vernietiging worden uitgezonderd. Naast de algemene criteria kunnen er ten aanzien van bepaalde handelingen, eveneens binnen het kader van de selectiedoelstellingen, in een BSD beleidsterreinspecifieke criteria worden geformuleerd, die met behulp van de algemene criteria niet kunnen worden gewaardeerd. Binnen het beleidsterrein volwasseneneducatie en beroepsonderwijs is de noodzaak hiertoe niet aanwezig geacht. 
### *§ 4.3. Verslag vaststellingsprocedure* 

Op 24 maart 2004 is het ontwerp-BSD door de Vereniging kenniscentra beroepsonderwijs bedrijfsleven [het Colo] aan de Staatssecretaris van OCW aangeboden, waarna deze het ter advisering heeft ingediend bij de Raad voor Cultuur (RvC). Van het gevoerde driehoeksoverleg over de waarderingen van de handelingen, is een verslag gemaakt, dat tegelijkertijd met het BSD naar de RvC is verstuurd. Vanaf 1 maart 2005 lag de selectielijst gedurende acht weken ter publieke inzage bij de registratiebalie van het Algemeen Rijksarchief evenals in de bibliotheken van het Colo en de 19 kenniscentra, hetgeen was aangekondigd in de Staatscourant en in het Archievenblad. Op 20 juli 2005 bracht de RvC advies uit [arc-2005.02405/4], hetwelk geen aanleiding heeft gegeven tot wijziging van de ontwerpselectielijst. Daarop werd het BSD op 27 juli 2005 door de Algemene Rijksarchivaris, namens de Staatssecretaris van Onderwijs, Cultuur en Wetenschappen, en het Colo vastgesteld C/S&A/05/1505. 
### *§ 4.4. Leeswijzer van de handelingen* 

In deze BSD zijn de handelingenblokken als volgt opgebouwd, conform de productbeschrijving BSD versie januari 2004: (X): Tussen haakjes staat het handelingnummer uit het RIO ‘De draden van de WEB’. Bij nieuwe handelingen staat er ‘concept’ achter. Handeling: Een complex van activiteiten die een actor verricht ter vervulling van een taak of op grond van een bevoegdheid. In de praktijk komt een handeling vaak overeen met een procedure of een werkproces. Periode: Het tijdvak waarin de handeling is verricht. Als geen eindjaar staat vermeld, wordt de handeling nog steeds uitgevoerd. Grondslag/bron: De wettelijke basis voor de handeling. Als er geen wettelijke grondslag voor een handeling bestaat, kan de *bron* worden genoemd waarin de handeling staat vermeld. Product: Hier achter staat het product vermeld waarin de handeling resulteert of zou moeten resulteren. Opmerking: Deze aanvullende informatie wordt slechts vermeld wanneer de strekking van de handeling toelichting behoeft. Waardering: Waardering van de handeling in B (bewaren) of V (vernietigen). Bij vernietigen wordt de vernietigingstermijn vermeld, bij bewaren het selectiecriterium.  

### 5  

####Selectielijst 2004 Actor: Kenniscentra Beroepsonderwijs Bedrijfsleven

### *§ 5.1. Afgesloten handelingen uit RIO ‘De draden van de WEB’* 

### *(278)* 

Handeling: Het adviseren aan de Minister van Onderwijs over de toekenning van een afdeling beroepsbegeleidend onderwijs aan een school Periode: 1993–1995 Grondslag/bron: WCBO 1992, art. 3.4 lid 2 Product: Advies Opmerking: WCBO vervallen per 1-1-1996 Waardering: V 5 
### *(290)* 

Handeling: Het opstellen van nadere regels omtrent de vereiste vooropleiding voor deelname aan het leerlingwezen Periode: 1993–1995 Grondslag/bron: WCBO 1992, art. 2.13 lid 6 Product: Besluit vooropleidingseisen Opmerking: WCBO vervallen per 1-1-1996 Waardering: B 5 
### *(305)* 

Handeling: Het opstellen van examenprogramma’s voor de opleidingen leerlingwezen Periode: 1 augustus 1968–1995 Grondslag/bron: WLW 1966, art. 19 lid 5 c.q. Examenbesluit Leerlingwezen 1972, art. 3; WCBO 1992, art. 2.20 eerste lid; idem art. 2.39 lid 4; Uitvoeringsbesluit WCBO 1992, art. C.3 Product: Examenprogramma Waardering: B 5 
### *(311)* 

Handeling: Het opstellen c.q. het vaststellen van een examenregeling voor de opleidingen leerlingwezen Periode: 1 augustus 1968–1995 Grondslag/bron: WLW 1966, art. 19 c.q. Examenbesluit Leerlingwezen 1972, art. 12; Uitvoeringsbesluit WCBO 1992, art. C.5 Product: Examenregeling Opmerking: De bepaling ‘onder goedkeuring van Onze minister’ (WLW) is in de WCBO komen te vervallen. De Nota van Toelichting (4.2.1) schrijft daar over: ‘Zo geldt niet meer voor alle examenreglementen een goedkeuringsplicht.’ Waardering: B 5 
### *(317)* 

Handeling: Het opstellen van een beroepsregeling bij voortijdige beëindiging van een leerovereenkomst van een opleiding leerlingwezen Periode: 1 augustus 1993–1995 Grondslag/bron: WCBO 1992, art. 2.22 lid 6 Product: Reglement Waardering: V 10, ingaande na de beëindiging van de beroepsregeling 
### *(319)* 

Handeling: Het verlenen van gehele of gedeeltelijke vrijstelling aan een leerling van een opleiding leerlingwezen van de verplichting tot het volgen van beroepsbegeleidend onderwijs Periode: 1 augustus 1993–1995 Grondslag/bron: WCBO 1992, art. 2.25 lid 3 Product: Besluit Opmerking: Naast vrijstelling kan een landelijk orgaan van het leerlingwezen uitzonderingen toestaan op het volgen van geregeld beroepsbegeleidend onderwijs Waardering: V 5, ingaande na het verlaten van de opleiding leerlingwezen door betrokken leerling 
### *(349)* 

Handeling: Het opstellen van een examenreglement en een programma voor een beroepsopleiding in het deeltijd vervolg/beroepsonderwijs Periode: 1968–1993 Grondslag/bron: WLW 1966, art. 19 lid 5 c.q. Examenbesluit Leerlingwezen 1972, art. 12; Besluit proefprojecten deeltijd vervolg/beroepsonderwijs 1983, art. 18 lid 1 Product: Examenreglement Waardering: B 5 
### *(352)* 

Handeling: Het benoemen van een commissie van beroep voor afgewezen examenkandidaten van een beroepsopleiding in het deeltijd vervolg/beroepsonderwijs Periode: 1968–1993 Grondslag/bron: WLW 1966, art. 19 lid 5 c.q. Examenbesluit Leerlingwezen 1972, art. 9 (wijziging Stb.1987, 346); Besluit proefprojecten deeltijd vervolg/beroepsonderwijs 1983, art. 18 eerste lid Product: Reglement commissie van beroep Waardering: V 5, ingaande na opheffing van de commissie van beroep 
### *§ 5.2. Actuele handelingen* 

### *(498)* 

Handeling: Het vaststellen van maatstaven ter beoordeling van bedrijven en organisaties die onderricht in de beroepspraktijk verzorgen Periode: 1997– Grondslag/bron: [Wet educatie en beroepsonderwijs 1995, art. 7.2.10 eerste lid](../../../../../../../../wet/wet/educatie/en/beroepsonderwijs/BWBR0007625/README.md); [idem art. 12.3.20 eerste lid](../../../../../../../../wet/wet/educatie/en/beroepsonderwijs/BWBR0007625/README.md) Product: Besluit Opmerking: Van de bekendmaking van deze maatstaven wordt mededeling gedaan in de Staatscourant Waardering: B 5 
### *(499)* 

Vervalt 
### *(504)* 

Handeling: Het overdragen van taken en bevoegdheden aan instellingen beroepsonderwijs Periode: 1996– Grondslag/bron: [Wet educatie en beroepsonderwijs 1995, art. 9.2.1 vierde lid](../../../../../../../../wet/wet/educatie/en/beroepsonderwijs/BWBR0007625/README.md) Product: Besluit Opmerking: Uitzondering genoemd in de wet Waardering: B 4 
### *(518)* 

Handeling: Het ontwikkelen en onderhouden van de eindtermen van een beroepsopleiding Periode: 1993– Grondslag/bron: Tussen 1993–1995 is de grondslag: WCBO 1992, art. 2.40 eerste lid Product: Eindtermendocument Opmerking: Hieronder valt ook de handeling: Het ontwikkelen van eindtermen voor de opleidingen middelbaar beroepsonderwijs en het deeltijds middelbaar beroepsonderwijs Waardering: B 5 
### *(1.051)* 

Handeling: Het verstrekken van gegevens voor de vaststelling en verstrekking van de rijksbijdrage Periode: 1996–2004 Grondslag/bron: [Wet educatie en beroepsonderwijs 1995, art. 2.5.10 lid 2](../../../../../../../../wet/wet/educatie/en/beroepsonderwijs/BWBR0007625/README.md) Product: Besluit Waardering: V 10 
### *(1.052)* 

Handeling: Het door middel van het doen van voorstellen bijdragen aan het ontwikkelen en onderhouden van een landelijke kwalificatiestructuur Periode: 1996– Grondslag/bron: [Wet educatie en beroepsonderwijs 1995, art.1.5.2, lid 1](../../../../../../../../wet/wet/educatie/en/beroepsonderwijs/BWBR0007625/README.md) en [7.2.4](../../../../../../../../wet/wet/educatie/en/beroepsonderwijs/BWBR0007625/README.md) Product: Voorstel Opmerking: Voor het kenniscentrum beroepsonderwijs bedrijfsleven Aequor geldt daarbij nog specifiek: Regeling vaststelling eindtermen beroepsonderwijs op het gebied van de landbouw en de natuurlijke omgeving 2003 Waardering: B 5 
### *(1.053)* 

Handeling: Het verzorgen van de externe legitimering van de examens Periode: 1996–2003 Grondslag/bron: [Wet educatie en beroepsonderwijs 1995, art. 1.5.2 lid 5](../../../../../../../../wet/wet/educatie/en/beroepsonderwijs/BWBR0007625/README.md) Mammoetsporen deel II, hoofdstuk 3, 1999 e.v. Product: Geen Opmerking: Dit betekent dat de landelijke organen kunnen worden geroepen om te functioneren als exameninstelling. Externe legitimering is een voorziening die waarborgt dat de inhoud en het niveau van de examens van beroepsopleidingen getoetst is aan de eindtermen. Het is een vangnetbepaling. In de praktijk bleek er geen behoefte te zijn aan deze externe legitimering. Er is nooit beroep gedaan op de kenniscentra om te functioneren als exameninstelling Waardering: V 5 
### *(1.054)* 

Handeling: Het zorgdragen voor het verwerven van voldoende beroepspraktijkplaatsen van goede kwaliteit Periode: 1996– Grondslag/bron: [Wet educatie en beroepsonderwijs 1995, art. 1.5.2 lid 4](../../../../../../../../wet/wet/educatie/en/beroepsonderwijs/BWBR0007625/README.md) Mammoetsporen deel II, hoofdstuk 3, 1999 e.v. Product: Geen Waardering: V 5 
### *(1.055)* 

Handeling: Het bijhouden en openbaar maken van een overzicht van erkende leerbedrijven Periode: 1996– Grondslag/bron: [Wet educatie en beroepsonderwijs 1995, art. 7.2.10 lid 3](../../../../../../../../wet/wet/educatie/en/beroepsonderwijs/BWBR0007625/README.md) en [1.5.2](../../../../../../../../wet/wet/educatie/en/beroepsonderwijs/BWBR0007625/README.md) lid Mammoetsporen deel II, hoofdstuk 3, 1999 e.v. Product: Register (op de website) Opmerking: Publicatie van erkende leerbedrijven vindt plaats via een openbaar register op internet. Zodra de erkenning vervalt, vervalt ook de plaatsing van het leerbedrijf in het register Waardering: V 2, of voor de duur van de erkenning 
### *(1.056)* 

Handeling: Het overleggen met de Minister van Onderwijs Periode: 1996– Grondslag/bron: [Wet educatie en beroepsonderwijs 1995, art. 8.1.5, lid 1](../../../../../../../../wet/wet/educatie/en/beroepsonderwijs/BWBR0007625/README.md) Product: Geen Opmerking: Incidenteel en infrequent overleg. Bijvoorbeeld m.b.t. de aantallen deelnemers voor de basisberoepsopleiding en de vakopleiding Waardering: V 5 
### *(1.057)* 

Handeling: Het afgeven van erkende diploma’s en certificaten Periode: 1995– Grondslag/bron: [Regeling aanwijzing diploma ziekenverzorging e.a. 1999](../../../../../../../../ministeriele-regeling/regeling/aanwijzing/diploma/ziekenverzorging/e.a./BWBR0011010/README.md), art. 1d; [Regeling particuliere beveiligingsorganisaties en recherchebureaus, 1999, art. 5, lid 1](../../../../../../../../ministeriele-regeling/regeling/particuliere/beveiligingsorganisaties/en/recherchebureaus/BWBR0010256/README.md) en [art. 10 lid 1](../../../../../../../../ministeriele-regeling/regeling/particuliere/beveiligingsorganisaties/en/recherchebureaus/BWBR0010256/README.md); Regeling van de Minister van Verkeer en Waterstaat houdende vaststelling regels erkenning voor en bevoegdheid tot het uitvoeren van de periodieke keuring van motorrijtuigen en aanhangwagens, art. 24 lid 1 en art. 25 lid 1; [LPG-erkenningsregeling, 2002 art. 10, lid 1](../../../../../../../../ministeriele-regeling/lpg-erkenningsregeling/BWBR0007077/README.md); [Uitvoeringsregeling randapparatuur, 1997 art. 9](../../../../../../../../ministeriele-regeling/uitvoeringsregeling/randapparatuur/BWBR0004458/README.md); [Besluit rijonderricht motorrijtuigen, 1995 art. 2](../../../../../../../../AMvB/besluit/rijonderricht/motorrijtuigen/BWBR0007020/README.md); [Regeling rijonderricht motorrijtuigen, 1995 art. 2:1](../../../../../../../../ministeriele-regeling/regeling/rijonderricht/motorrijtuigen/BWBR0007100/README.md) Product: Diploma of certificaat Opmerking: Geldend voor de kenniscentra ECABO, OVDB, INNOVAM Waardering: V 75, ingaande na afgifte van het diploma 
### *(1.058)* 

Handeling: Het opstellen van een examenreglement Periode: 2000– Grondslag/bron: Regeling van de Minister van Verkeer en Waterstaat houdende vaststelling regels erkenning voor en bevoegdheid tot het uitvoeren van de periodieke keuring van motorrijtuigen en aanhangwagens 2000, art. 24 lid 2, 3 en art. 25 lid 2, 3 Product: Reglement Opmerking: Publicatie in de Staatscourant, geldend voor kenniscentrum INNOVAM Waardering: V 5, na publicatie 
### *(1.059)* 

Handeling: Het tegen een vergoeding uitoefenen van toezicht op leerbedrijven Periode: 1999– Grondslag/bron: [Regeling particuliere beveiligingsorganisaties en recherchebureaus, 1999 art. 5 lid 3](../../../../../../../../ministeriele-regeling/regeling/particuliere/beveiligingsorganisaties/en/recherchebureaus/BWBR0010256/README.md) Product: Geen Opmerking: De hoogte van genoemde vergoeding wordt jaarlijks in overleg tussen de Stichting ECABO en de Stichting Opleidingsfonds Beveiligingsbranche (SOBB) vastgesteld Waardering: V 5  

### 6  

####Literatuuropgave

– [Wet van 31 oktober 1995, houdende bepalingen met betrekking tot de educatie en het beroepsonderwijs](../../../../../../../../wet/wet/educatie/en/beroepsonderwijs/BWBR0007625/README.md) (WEB);  

– [Uitvoeringsbesluit U-WEB](../../../../../../../../AMvB/uitvoeringsbesluit/web/BWBR0010646/README.md), 6 augustus 1999 en zoals sindsdien gewijzigd en gepubliceerd in het Staatsblad van het Koninkrijk der Nederlanden  

– Rijksarchiefdienst, Mammoetsporen, deel II, een institutioneel onderzoek naar het handelen van de (rijks)overheid op de beleidsterreinen middelbaar beroepsonderwijs en voortgezet algemeen volwassenenonderwijs, periode 1968–1999 (PIVOT-rapport);  

– Ministerie van OCW, Selectielijst neerslag handelingen Minister van Onderwijs, Cultuur en Wetenschappen op het beleidsterrein Middelbaar Beroepsonderwijs en Voortgezet Algemeen Volwassenenonderwijs 1968–1999;  

– Rijksarchiefdienst, De draden van de WEB, een institutioneel onderzoek naar het handelen van de rijksoverheid op het beleidsterrein beroepsonderwijs en volwasseneducatie, periode 1945–1995/1996– (PIVOT-rapport);  

– Ministerie van OCW, Subsidieregeling Kennisuitwisseling Beroepsonderwijs Bedrijfsleven, Staatscourant 1998, nr. 231;  

– www.colo.nl.   
### *Specifieke wetgeving voor de branches:* 

– [Regeling vaststelling eindtermen beroepsonderwijs op het gebied van de landbouw en natuurlijke omgeving 2003](../../../../../../../../ministeriele-regeling/regeling/vaststelling/eindtermen/beroepsonderwijs/op/het/gebied/van/de/etc/BWBR0015494/README.md), 21 augustus 2003  

– [Regeling particuliere beveiligingsorganisaties en recherchebureaus](../../../../../../../../ministeriele-regeling/regeling/particuliere/beveiligingsorganisaties/en/recherchebureaus/BWBR0010256/README.md) (gewijzigde versie, geldend vanaf 1-12-2002)  

– [Regeling aanwijzing diploma Ziekenverzorging e.a.](../../../../../../../../ministeriele-regeling/regeling/aanwijzing/diploma/ziekenverzorging/e.a./BWBR0011010/README.md) (geldend vanaf 1-12-1999)  

– [Erkenningsregeling APK](../../../../../../../../ministeriele-regeling/erkenningsregeling/apk/BWBR0011158/README.md) (gewijzigde versie, geldend vanaf 1-5-2003)  

– [Besluit rijonderricht motorrijtuigen](../../../../../../../../AMvB/besluit/rijonderricht/motorrijtuigen/BWBR0007020/README.md) (gewijzigde versie, gelden vanaf 1-6-2000)  

– [Regeling rijonderricht motorrijtuigen](../../../../../../../../ministeriele-regeling/regeling/rijonderricht/motorrijtuigen/BWBR0007100/README.md) (gewijzigde versie, geldend vanaf 1-1-2003)  

– [LPG-erkenningsregeling](../../../../../../../../ministeriele-regeling/lpg-erkenningsregeling/BWBR0007077/README.md) (gewijzigde versie, geldend vanaf 30-11-2002)  

– [Uitvoeringsregeling randapparatuur](../../../../../../../../ministeriele-regeling/uitvoeringsregeling/randapparatuur/BWBR0004458/README.md) (gewijzigde versie, geldend vanaf 1-8-1997)    

### Bijlage  A  

####Aanvullend onderzoek

#### *Enquête* 

Allereerst is er een korte enquête uitgestuurd naar alle 19 Kenniscentra (zie onderaan alle adressen van de kenniscentra) met de volgende vragen: 

1. Wie is binnen uw organisatie het aanspreekpunt voor documentbeheer en archivering?  

2. Wordt in uw organisatie het archief centraal beheerd?  

3. In hoeverre maakt uw organisatie bij het archiveren gebruik van een ordening?  

4. Welke wettelijke taken voert uw organisatie uit anders dan op basis van de [WEB](../../../../../../../../wet/wet/educatie/en/beroepsonderwijs/BWBR0007625/README.md)?  

5. In hoeverre houdt u bij de ordening van uw archief rekening met die wettelijke taken?  

6. Worden binnen uw organisatie wel eens archiefstukken vernietigd/weggegooid?  

7. Hoe denkt u over de kwaliteit van de archivering binnen uw organisatie?    

#### *Bedrijfsbezoek* 

Daarnaast heeft er een bedrijfsbezoek plaatsgevonden bij drie Kenniscentra t.w. 

– Bouwradius te Zoetermeer op 27 november 2003 bij de heer C. de Zeeuw, Facility Manager  

– ECABO te Amersfoort op 2 december 2003 bij de heer R. Bouritius, Facility Manager  

– INNOVAM te Nieuwegein op 9 december 2003 bij de heer M. Klumper, Facility Manager   Het bezoek aan deze drie Kenniscentra gaf een voldoende representatief beeld om een de selectielijst te kunnen opstellen voor alle Kenniscentra.  

#### *Brononderzoek* 

Tevens heeft er een intensief brononderzoek plaatsgevonden naar alle wettelijke regelingen voor de Kenniscentra. Als uitgangspunt basis geldt de [WEB](../../../../../../../../wet/wet/educatie/en/beroepsonderwijs/BWBR0007625/README.md) (Wet Educatie en Beroepsonderwijs) van 31 oktober 1995 en het PIVOT-rapport: ‘De draden van de WEB, een institutioneel onderzoek naar het handelen van de rijksoverheid op het beleidsterrein beroepsonderwijs en volwasseneneducatie in de periode 1945–1995/1966–’. Daarnaast zijn geraadpleegd de relevante uitvoeringsbesluiten, AMvB, Koninklijke Besluiten, Wijzigingsbesluiten en publicaties in de Staatscourant: 

– [Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md), 6 augustus 1999;  

– Wijzigingen in het [Uitvoeringsbesluit WEB](../../../../../../../../AMvB/uitvoeringsbesluit/web/BWBR0010646/README.md), zoals gepubliceerd in het Staatsblad van het Koninkrijk der Nederlanden, 1999–2003;  

– Wijziging opleidingenstructuur b.b.o. per 1 augustus 1994;  

– OCW-regelingen vanaf 1 januari 2001;  

– Besluit nadere voorschriften voor de erkende onderwijsinstellingen, augustus 1986;  

– Bekostigingsbesluiten WBO/OWBO, ISOVSO/OISOVSO, en WVO en het Uitvoeringsbesluit WCBO, 6 juli 1993;  

– [Subsidieregeling Kennisuitwisseling Beroepsonderwijs Bedrijfsleven](../../../../../../../../ministeriele-regeling/subsidieregeling/kennisuitwisseling/beroepsonderwijs/bedrijfsleven/BWBR0010048/README.md), 15 januari 2002;  

– Het PIVOT-rapport Mammoetsporen, deel II, een institutioneel onderzoek naar het handelen van de (rijks)overheid op de beleidsterreinen middelbaar beroepsonderwijs en voortgezet algemeen volwassenenonderwijs, periode 1968–1999;  

– Selectielijst Ministerie van OCW op het beleidterrein van het Middelbaar Beroepsonderwijs en voortgezet Algemeen Volwassenenonderwijs 1968–1999;  

– Leerwerktrajecten basisberoepsgerichte leerwerg vmbo, Tweede-Kamerstuk 2001.   Specifieke wetgeving, waarin verschillende Kenniscentra een rol spelen: 

– [Regeling vaststelling eindtermen beroepsonderwijs op het gebied van de landbouw en natuurlijke omgeving 2003](../../../../../../../../ministeriele-regeling/regeling/vaststelling/eindtermen/beroepsonderwijs/op/het/gebied/van/de/etc/BWBR0015494/README.md), 21 augustus 2003;  

– [Wegenverkeerswet 1994](../../../../../../../../wet/wegenverkeerswet/1994/BWBR0006622/README.md) (i.v.m. de APK-keuring);  

– [Wet rijonderricht motorrijtuigen 1993](../../../../../../../../wet/wet/rijonderricht/motorrijtuigen/1993/BWBR0006073/README.md), Stb 1994, 346, Afgifte van diploma’s (certificaten) voor rij-instructie;  

– [Regeling rijonderricht motorrijtuigen](../../../../../../../../ministeriele-regeling/regeling/rijonderricht/motorrijtuigen/BWBR0007100/README.md);  

– [Vaststelling reglement van orde Commissie van beroep rijonderricht motorrijtuigen](../../../../../../../../ministeriele-regeling/vaststelling/reglement/van/orde/commissie/van/beroep/rijonderricht/etc/BWBR0007615/README.md);  

– [Regeling aanwijzing bewijsstukken van bedrijfstechniek Vestigingsbesluit bedrijven](../../../../../../../../ministeriele-regeling/regeling/aanwijzing/bewijsstukken/bedrijfsleider/vestigingsbesluit/etc/BWBR0007727/README.md);  

– Uitvoeringsregeling randappatuur (voorheen VEV, nu Kenteq).   
### *N.B.* 

In het [Uitvoeringsbesluit](../../../../../../../../AMvB/uitvoeringsbesluit/web/BWBR0010646/README.md) (U-WEB, 6 augustus 1999) staat in ‘Hoofdstuk 5: INFORMATIE, een artikel over de bewaarplicht van gegevens ([artikel 5.2.4](../../../../../../../../AMvB/uitvoeringsbesluit/web/BWBR0010646/README.md)). In dit artikel staat dat de Kenniscentra de boeken, bescheiden en informatie of andere informatiedragers die verband houden met: (zoals opgesomd in [artikel 5.2.1](../../../../../../../../AMvB/uitvoeringsbesluit/web/BWBR0010646/README.md), Ordening gegevens, lid 3) 

– algemene gegevens Leerbedrijven adresgegevens, codering en erkenninggegevens,  

– algemene gegevens Personeel,   gedurende tenminste 5 jaar moeten bewaren, in goede en ordelijke staat. In de Selectielijst is met deze bewaarplicht rekening gehouden. Aequor Kennis- en communicatiecentrum voor de groene sectoren Postbus 601, 6710 BP Ede Horaplantsoen 18, 6717 LT Ede Telefoon (0318) 64 95 00 Fax (0318) 64 19 18 E-mail: info@aequor.nl Bouwradius Kenniscentrum beroepsonderwijs bedrijfsleven voor de burgerlijke en utiliteitsbouw Postbus 3011, 2700 KG Zoetermeer Eleanor Rooseveltlaan 29, 2719 AB Zoetermeer Telefoon (079) 368 58 48 Fax (079) 362 00 06 E-mail: info@bouwradius.nl ECABO Kenniscentrum beroepsonderwijs bedrijfsleven voor de economisch-administratieve, ICT- en veiligheidsberoepen Postbus 1230, 3800 BE Amersfoort Disketteweg 6, 3821 AR Amersfoort Telefoon (033) 450 46 46 Fax (033) 450 46 66 E-mail: info@ecabo.nl Kenniscentrum GOC GOC is het kenniscentrum voor Onderwijs, Arbeidsmarkt en Training & Advies in de grafimediabranche Postbus 347, 3900 AH Veenendaal De Schutterij 2, 3905 PL Veenendaal Telefoon (0318) 53 91 11 Fax (0318) 52 99 69 E-mail: info@goc.nl Innovam Groep Het opleidings- en examencentrum van de mobiliteitsbranche Postbus 2360, 3430 DV Nieuwegein Structuurbaan 2, 3439 MB Nieuwegein Telefoon (030) 608 77 77 Fax (030) 608 77 00 E-mail: info@Innovam.nl KC Handel KennisCentrum Handel Postbus 7001, 6710 CB Ede (GLD) Horapark 2, 6717 LZ Ede Telefoon (0318) 69 84 98 Fax (0318) 63 85 72 E-mail: info@kchandel.nl Kenteq Kenniscentrum voor technisch vakmanschap Postbus 81, 1200 AB Hilversum Olympia 6–8, 1213 NP Hilversum Telefoon (035) 750 45 04 Fax (035) 750 45 55 E-mail: infolijn@kenteq.nl KOC NEDERLAND Het kenniscentrum voor uiterlijke verzorging Postbus 54, 3430 AB Nieuwegein Rietgors 1, 3435 CB Nieuwegein Telefoon (030) 607 10 00 Fax (030) 607 10 71 E-mail: koc@koc.nl LIFT Group Het onderwijscentrum textiel en confectie Postbus 2128, 5300 CC Zaltbommel Hogeweg 39c, 5301 LJ Zaltbommel Telefoon (0418) 51 13 44 Fax (0418) 51 10 60 E-mail: liftgroup@liftgroup.nl LOB HTV Landelijk Orgaan Beroepsonderwijs Horeca, Toerisme en Voeding Postbus 611, 2700 AP Zoetermeer Jacobus Bellamyhove 34, 2717 WR Zoetermeer Telefoon (079) 320 36 33 Fax (079) 351 75 86 E-mail: info@lobhtv.nl Savantis Vakcentrum Afbouw en Onderhoud, Presentatie en Communicatie Postbus 76, 2740 AB Waddinxveen Limaweg 25, 2743 CB Waddinxveen Telefoon (0182) 64 11 11 Fax (0182) 64 11 00 E-mail: info@savantis.nl OVDB Landelijk orgaan van het beroepsonderwijs Gezondheidszorg, Dienstverlening, Welzijn en Sport Postbus 131, 3980 CC Bunnik Runnenburg 34, 3981 AZ Bunnik Telefoon (030) 750 70 00 Fax (030) 750 70 01 E-mail: ovdb@ovdb.nl SBW Opleider voor de infrastructuur Postbus 440, 3840 AK Harderwijk Ceintuurbaan 2, 3847 LG Harderwijk Telefoon (0341) 43 68 00 Fax (0341) 43 69 99 E-mail: info@sbwinfra.nl SH&M Stichting Hout en Meubel Postbus 394, 3440 AJ Woerden Johan de Wittlaan 11, 3445 AG Woerden Telefoon (0348) 42 01 32 Fax (0348) 42 30 38 E-mail: info@shm.nl SVGB, intermediair tussen branche en onderwijs Kenniscentrum beroepsonderwijs bedrijfsleven voor de gespecialiseerde beroepsgroepen Postbus 480, 3430 AL Nieuwegein Brinkwal 3, 3432 GA Nieuwegein Telefoon (030) 603 67 56 Fax (030) 605 11 20 E-mail: info@svgb.nl SVO Kennis- en opleidingscentrum voor de foodsector Postbus 516, 3990 GH Houten Kroonslag 2, 3391 TW Houten Telefoon (030) 275 81 81 Fax (030) 273 33 74 E-mail: info@svo.nl VTL Kenniscentrum Transport en Logistiek Postbus 112, 2400 AC Alphen aan de Rijn Antonie v. Leeuwenhoekweg 8, 2408 AM Alphen a/d Rijn Telefoon 0900 1442 Fax (0172) 43 18 14 E-mail: info@vtl.nl VAPRO-OVP Stichting Vakopleiding Procesindustrie Postbus 93, 2260 AB Leidschendam Overgoo 1, 2266 JZ Leidschendam Telefoon (070) 320 93 88 Fax (070) 320 51 86 E-mail: info@vapro-ovp.com VOC Stichting Vakopleiding Carrosseriebedrijf Postbus 294, 2170 AG Sassenheim Warmonderweg 1–5, 2171 AH Sassenheim Telefoon (0252) 24 23 22 Fax (0252) 24 23 20 E-mail: info@vocar.nl  

