<meta http-equiv='Content-Type' content='text/html; charset=utf-8' />

##Vaststellingsbesluit selectielijst beleidsterrein Belastingheffing over de periode 1945-2001: neerslag handelingen Minister van Financiën

De Staatssecretaris van Onderwijs, Cultuur en Wetenschap, en De Minister van Financiën,  
Gelet op [artikel 5, tweede lid, onder b, van de Archiefwet 1995](../../../../../../../../../wet/archiefwet/1995/BWBR0007376/README.md);

De Raad voor Cultuur gehoord (advies van de Raad voor Cultuur van 30 november 2004, nr. arc-2004.01583/3);
Besluiten:    

### Artikel  1  

De bij dit besluit gevoegde [‘selectielijst voor de neerslag van de handelingen van de Minister van Financiën en de onder hem ressorterende actoren op het beleidsterrein Belastingheffing onderdeel Algemene wet- en regelgeving over de periode 1945–2001’](../../../../../../../../../ministeriele-regeling-archiefselectielijst/vaststellingsbesluit/selectielijst/beleidsterrein/belastingheffing/over/de/etc/BWBR0018078/README.md) en de daarbij behorende toelichting worden vastgesteld.  

### Artikel  2  

De ‘Lijst van te vernietigen en te bewaren archiefbescheiden van het onder de Minister van Financiën ressorterende DG voor Fiscale Zaken en het tevens onder de Minister van Financiën ressorterende DG der Belastingen (inclusief de Belastingdienst), onderdeel Algemene Wet- en regelgeving inzake het heffen en vorderen van belastingen (periode 1940–1993)’ (vastgesteld bij beschikking van de Staatssecretaris van Onderwijs, Cultuur en Wetenschappen en de Minister van Financiën, nr. 95.48.MB/EIB d.d. 19 januari 1995 (gepubliceerd in de Staatscourant nr. 199)), wordt voor wat betreft de handelingen 20, 21, 23, 24, 25, 26, 27, 28, 29, 30, 31, 32, 54, 55, 56, 57, 58, 59, 61, 67, 73, 75, 90, 91, 97, 99, 100, 102, 103, 105, 109, 123, 124, 125, 126, 127, 136, 140, 141, 142, 143, 147, 148, 152 en 155 ingetrokken.  

### Artikel  3  

Dit besluit treedt in werking met ingang van de tweede dag na de dagtekening van de Staatscourant waarin het wordt geplaatst.  
De Minister van Onderwijs, Cultuur en Wetenschap is belast met de uitvoering van dit besluit dat met de daarbij behorende [selectielijst](../../../../../../../../../ministeriele-regeling-archiefselectielijst/vaststellingsbesluit/selectielijst/beleidsterrein/belastingheffing/over/de/etc/BWBR0018078/README.md) en toelichting in de Staatscourant zal worden geplaatst.   

Den Haag 
8 maart 2005    

De 
Staatssecretaris van Onderwijs, Cultuur en Wetenschap, 

namens deze: 

de 
Algemene Rijksarchivaris, 
M.W. vanBoven 

De 
Minister van Financiën, 

namens deze: 

het 
Hoofd Documentaire Informatievoorziening, 
J.J.Jonkers    
